#-*- mode: mandoku-view; -*-
#+DATE: 2015-08-30 20:39:59.116936
#+TITLE: 四分律
#+PROPERTY: CBETA_ID T22n1428
#+PROPERTY: ID KR6k0009
#+PROPERTY: SOURCE Taisho Tripitaka Vol. 22, No. 1428
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@MING
#+PROPERTY: LASTPB <pb:KR6k0009_T_032-0786c> ¶¶¶¶¶¶¶¶¶¶¶¶
#+PROPERTY: JUAN 32
¶
¶
《四分律》卷第三十二(二分之十一)¶
¶
姚秦罽賓三藏佛陀耶舍¶
共竺佛念等譯¶
受戒揵度之二¶

爾時世尊作是思惟已。默然而不說法。時¶
梵天王於梵天上。遙知如來心中所念已。¶
念世間大敗壞。如來今日獲此妙法。云何默¶
然而住。令世間不聞耶。爾時梵天如力士¶
屈申臂頃。從彼而來到如來前。頭面禮已¶
在一面立。白世尊言。唯願如來說法。唯願¶
善逝說法。世間眾生。亦有垢薄智慧聰明易¶
度者。能滅不善法成就善法。爾時世尊告¶
梵天王。如是如是。梵王。如汝所言。我向者¶
在閑靜處而生此念言。我今已獲此法。此
<pb:KR6k0009_T_032-0787a>¶
法甚深難知難解。永寂休息微妙最上。賢聖¶
所知非愚者所習。眾生異見異忍異欲異命。¶
依於異見樂於巢窟。眾生以是樂於樔¶
窟故。於緣起法甚深難解。復有甚深難解¶
處。滅諸欲愛盡涅槃。是處亦難見故。我今¶
欲說法。餘人不知。則於我唐勞疲苦耳。時¶
世尊曾見有此二偈。非先所聞。亦未曾說。¶

#+BEGIN_VERSE
「　我成道極難
　為在樔窟說¶
　貪恚愚癡者
　不能入此法¶
　逆流迴生死
　深妙甚難解¶
　著欲無所見
　愚闇身所覆
#+END_VERSE
」¶

是故梵天。我默然而不與人說法。爾時梵天。復¶
白佛言。世間大敗壞。今如來獲此正法。云¶
何默然不說。令世間不聞耶。唯願世尊。時¶
演正法。流布於世。世間亦有垢薄聰明眾¶
生易度者。能滅不善法。成就善法。爾時梵¶
天。說此語已。復說偈言。¶

#+BEGIN_VERSE
「　摩竭雜垢穢
　而佛從中生¶
　願開甘露門
　為眾生說法
#+END_VERSE
」¶

爾時世尊。受梵天勸請已。即以佛眼觀察¶
世間眾生。世間生世間長。有少垢有多垢。¶
利根鈍根。有易度有難度。畏後世罪。能¶
滅不善法。成就善法。猶如優鉢池。鉢頭¶
池。拘牟頭池。分陀利池。優鉢。鉢頭。拘牟¶
頭。分陀利華。有初出地未出水。或有已¶
出地與水齊。或有出水塵水不著。如來¶
亦復如是。以佛眼觀世間眾生。世間生¶
世間長。少垢多垢。利根鈍根。易度難度。¶
畏後世罪。能滅不善法。成就善法。爾時世
<pb:KR6k0009_T_032-0787b>¶
尊。即與梵天。而說此偈言。¶

#+BEGIN_VERSE
「　梵天我告汝
　今開甘露門¶
　諸聞者信受
　不為嬈故說¶
　梵天微妙法
　牟尼所得法
#+END_VERSE
」¶

爾時梵天。知世尊受勸請已。禮世尊足。右¶
遶三匝而去。即沒不現。爾時世尊。復作是¶
念。我今當先與誰說法。聞便即解。即念阿¶
蘭迦蘭垢薄利根聰名有智。我今寧可先與¶
說法。念已復更智生。今阿蘭迦蘭命終已經¶
七日。亦有諸天。來白我言。阿蘭迦蘭命終¶
來七日。時佛作是念言。何其苦哉。汝有所¶
失。此法極妙如何不聞。若得聞者速疾得¶
解。時世尊復作是念。我今當先與誰說¶
法速疾得解。念言。欝頭藍子垢薄。利根聰明¶
有智。我今寧可先與說法。作如是念已。復更¶
智生。欝頭藍子昨日命終。諸天亦來白我言。¶
欝頭藍子昨日命終。佛言。何其苦哉。汝有所¶
失。此法微妙如何不聞。若得聞者速得解¶
脫。¶

爾時世尊復作是念。我今先當與誰說法。¶
聞我法者速得解脫。念言。此五比丘執事¶
勞苦。不避寒暑侍衛供養。我今寧可先與¶
說法耶。時世尊復作是念。五比丘今於何¶
居止。即以天眼清淨過於天人。觀五比¶
丘。於波羅[木*奈]國仙人鹿苑中。見已即往詣彼¶
仙人鹿苑所。時見優陀耶梵志。亦在路行。¶
遙見世尊。前白佛言。瞿曇。諸根寂靜顏色¶
怡悅。汝師是誰。為從誰學。為學何法。爾時¶
世尊以偈報言。
<pb:KR6k0009_T_032-0787c>¶

#+BEGIN_VERSE
「　一切智為上
　一切欲愛解¶
　自然得解悟
　云何從人學¶
　我亦無有師
　亦復無等侶¶
　世間唯一佛
　淡而常安隱¶
　我是世無著
　我為世間最¶
　諸天及世人
　無有與我等¶
　欲於波羅[木*奈]
　轉無上法輪¶
　世間皆盲冥
　當擊甘露鼓
#+END_VERSE
」¶

梵志問言。向瞿曇所說我無著最勝者。願¶
聞其義。佛以偈報言。¶

#+BEGIN_VERSE
「　我脫一切結
　得盡於諸漏¶
　我勝諸惡法
　優陀我最勝
#+END_VERSE
」¶

爾時梵志默然。時世尊捨去。往仙人鹿苑所。¶
五比丘遙見世尊來。各各相誡勅言。此瞿曇¶
沙門。行不著路迷荒失志。若來至此。汝等¶
莫與言語。亦莫禮敬。更別施小座令坐。時¶
世尊漸漸至五比丘所。時五比丘不自覺。皆¶
起迎禮敬。或有為敷座者。或有為執衣鉢¶
者。或取水與洗足者。時世尊作是念。此愚¶
癡人。不能堅固其志共作制限。而復自壞。¶
何以故。不堪佛威故。我今寧可即就¶
座而坐。五比丘見如來坐已。皆稱名汝如¶
來。時佛告五比丘言。汝等莫稱名汝如來。¶
至真等正覺。如來威神無量最勝。汝若稱名¶
汝如來。長夜受苦無量。時五人語言。瞿曇。汝¶
本所造苦行執持威儀。猶不能得上人法¶
神通智見。有所增益得自娛樂。況今行不¶
著路迷荒失志。佛告五人言。汝等曾聞我¶
有二言返覆不。報言瞿曇。昔來不聞有二
<pb:KR6k0009_T_032-0788a>¶
言。佛言。汝等來。我今已獲甘露。當教授汝¶
等。汝等能承受我言者。如是不久必有所¶
得。所以族姓子。以信牢固從家捨家。為道¶
修無上梵行者。於現法中自身作證。而自¶
娛樂。生分已盡。梵行已立。所作已辦。更不¶
受有。比丘出家者。不得親近二邊。樂習¶
愛欲。或自苦行。非賢聖法。勞疲形神不¶
能有所辦。比丘除此二邊已。更有中道。¶
眼明智明永寂休息。成神通得等覺。成沙¶
門涅槃行。云何名中道。眼明智明永寂休¶
息。成神通得等覺。成沙門涅槃行。此賢¶
聖八正道。正見正業正語正行正命正方便¶
正念正定。是謂中道。眼明智明永寂休息。¶
成神通等正覺。道沙門涅槃行。四聖諦。¶
何謂為聖諦。苦聖諦。苦集聖諦。苦盡聖諦。¶
苦出要聖諦。何等為苦聖諦。生苦老苦病¶
苦死苦。怨憎會苦愛別離苦所欲不得苦。取¶
要言之五盛陰苦。是謂苦聖諦。復次當知¶
苦聖諦。我已知此。當修八正道。正見正業¶
正語正行正命正方便正念正定。何等為苦¶
集聖諦。緣愛本所生。與欲相應受樂。是謂¶
苦集聖諦。復次當滅此苦集聖諦。我已滅作¶
證。當修八正道。正見乃至正定。云何名苦¶
盡聖諦。彼愛永盡無欲滅捨出要解脫永盡¶
休息無有樔窟。是謂苦盡聖諦。復次當以¶
苦盡聖諦為證。我已作證當修八正道。正¶
見乃至正定。何等是苦出要聖諦。此賢聖八¶
正道。正見乃至正定。是謂苦出要聖諦。復¶
次當修此苦出要聖諦。此苦出要聖諦。我已¶
修此。苦聖諦本未聞法。智生眼生覺生明生
<pb:KR6k0009_T_032-0788b>¶
通生慧生得證。復次當知。此苦聖諦本所未¶
聞法。智生乃至慧生。復次我已知苦聖諦本¶
未聞法。智生眼生覺生明生通生慧生。是謂¶
苦聖諦。此苦集聖諦本未聞法。智生眼生覺¶
生明生通生慧生。復次當滅此苦集聖諦本¶
未聞法。智生乃至慧生復次我已滅。此苦集¶
聖諦本未聞法。智生乃至慧生。是謂苦集聖¶
諦。此苦盡聖諦本所未聞法。智生乃至慧生。¶
復次此苦盡聖諦應作證本未聞法。智生乃¶
至慧生。復次此苦盡聖諦。我已作證本未聞¶
法。智生乃至慧生。此苦出要聖諦本未聞法。¶
智生乃至慧生。復次當修苦出要聖諦本未¶
聞法。智生乃至慧生。復次我已修此苦出要¶
聖諦本未聞法。智生乃至慧生。是謂四聖諦。¶
若我不修此四聖諦。三轉十二行。如實而不¶
知者。我今不成無上正真道。然我於四聖¶
諦三轉十二行。如實而知。我今成無上正真¶
道如無疑滯。如來說此四聖諦。眾中無¶
有覺悟者。如來則為不轉法輪。若如來說¶
四聖諦。眾中有覺悟者。如來則為轉法輪。¶
沙門婆羅門魔若魔天天及世間人所不能¶
轉者。是故當勤方便修四聖諦。苦聖諦苦集¶
聖諦。苦滅聖諦。苦出要聖諦。當如是學。爾¶
時世尊。說此法時。五比丘阿若憍陳如。諸¶
塵垢盡得法眼生。爾時世尊。已知阿若憍陳¶
如心中所得。便以此言而讚曰。阿若憍陳如¶
已知。阿若憍陳如已知。從是已來名阿若憍¶
陳如。時地神聞如來所說。便即相告語。今如¶
來至真等正覺。於波羅[木*奈]仙人鹿苑所。轉無
<pb:KR6k0009_T_032-0788c>¶
上法輪本所未轉。沙門婆羅門魔若魔天天¶
及人。不能轉者。地神唱聲。聞四天王忉利¶
天焰摩天兜術天化樂天他化天。展轉相告語¶
言。今如來至真等正覺。於波羅[木*奈]仙人鹿苑¶
中。轉無上法輪。沙門婆羅門魔若魔天天及¶
人所不能轉。爾時一念頃須臾間。展轉相¶
告語聲乃徹梵天。爾時尊者阿若憍陳如。見¶
法得法成辦諸法已獲果實。前白佛言。我¶
今欲於如來所修梵行。佛言來比丘。於我¶
法中快自娛樂。修梵行盡苦原。時尊者憍¶
陳如。即名出家受具足戒。是謂比丘中初¶
受具足戒。阿若憍陳如為首。時尊者阿若憍¶
陳如。前白佛言。我今欲入波羅[木*奈]城乞食。¶
願聽。佛言。比丘宜知是時。時尊者阿若憍陳¶
如。即從座起。頭面禮世尊足已。著衣持鉢¶
入波羅[木*奈]城乞食。爾時世尊。與尊者阿濕¶
卑摩訶摩男比丘說法。勸令歡喜。所謂法¶
者。布施持戒生天之法。呵欲不淨有漏繫縛。¶
讚歎出離為樂。即於座上諸塵垢盡得法¶
眼淨。見法得法獲果實。前白佛言。我等欲¶
於如來所出家修梵行。佛言。來比丘。於我¶
法中快自娛樂。修梵行得盡苦原。即名出¶
家受具足戒。時阿濕卑摩訶摩男比丘。前白¶
佛言。我等欲入波羅[木*奈]城乞食。佛言。比丘¶
宜知是時。時尊者阿濕卑等。即從坐起頭面¶
禮世尊足已。著衣持鉢入波羅[木*奈]乞¶
食。時世尊與婆提婆敷二人說法。勸令歡¶
喜。所謂法者。布施持戒生天之法。呵欲不淨¶
有漏繫縛。讚歎出離為樂。即於座上諸塵
<pb:KR6k0009_T_032-0789a>¶
垢盡得法眼淨。見法得法成辦諸法。前白¶
佛言。我等欲於如來所修梵行得盡苦原。¶
佛言。來比丘。於我法中快自娛樂。修梵行¶
得盡苦原。即名受具足戒。時婆提婆敷二人。¶
前白佛言。我等欲詣波羅[木*奈]乞食。佛¶
言。宜知是時。時尊者婆提等。即從坐起頭¶
面禮世尊足已。著衣持鉢入波羅[木*奈]城乞¶
食時世尊與三人說法。二人乞食。二人所¶
得食。足六人共食。若世尊五人中與二人¶
說法。三人乞食。三人所得食。足六人共食。¶
爾時世尊勸喻五比丘。漸漸教訓。令發歡¶
喜心。時世尊食後告五比丘。。色無我。¶
若色是我者。色不增益。而我不受苦。若色是¶
我者。應得自在。欲得如是色不用如是¶
色。以色無我故。而色增長。故受諸苦。亦復¶
不能得隨意欲得如是色便得。不用如¶
是色便不得。受想行識亦復如是。云何比¶
丘。色是常耶。色無常耶。諸比丘白佛言。世¶
尊。色無常。佛言。若色無常者。是苦是樂耶。¶
諸比丘白佛言。世尊。色是苦。佛言。若色無¶
常苦者。變易法。汝等云何。色是我是彼是彼¶
所是我所不。對曰非也。受想行識亦復如是。¶
是故諸比丘。一切色過去未來現在色。若內¶
若外若麁若細若好若醜若遠若近一切色。¶
非我非彼。非彼所非我所。應作是如實¶
正觀智慧。受想行識亦復如是。如是比丘。¶
賢聖弟子作是觀已。厭患色已。厭患便不¶
著。已不著便得解脫。已解脫便得解脫智。¶
我生已盡梵行已立所作已辦。更不復受有。
<pb:KR6k0009_T_032-0789b>¶
受想行識亦復如是。爾時世尊說此法時。¶
五比丘一切有漏心解脫。得無礙解脫智生。¶
爾時此世間有六羅漢。五弟子如來至真等¶
正覺為六。¶

爾時世尊。遊波羅[木*奈]國。時波羅[木*奈]國有族姓¶
子。名耶輸伽。父母止有此一子。愍念瞻視¶
不去目前。父母與設三時殿。春夏冬使¶
其子常遊戲其中五欲娛樂。時童子於五欲¶
中極自娛樂已。疲極眠睡。眠睡覺已。即觀¶
第一殿。又見諸妓人所執樂器縱橫狼藉。¶
更相荷枕頭髮髼亂。却臥鼾睡齘齒寱語。見¶
已恐怖身毛為竪。即生厭離意不欲與會。¶
此為苦哉有何可貪。即捨所居殿。更詣中¶
殿。到彼觀其殿舍并妓人。如前無異。倍¶
生恐怖身毛為竪。即生厭離不欲與會。¶
此為苦哉有何可貪。即捨去詣第三殿。所¶
見亦復如上。倍生恐怖身毛為竪。生厭離¶
心不欲與會亦復如上。即還出殿詣尸¶
佉城門。時尸佉門神。遙見童子來。見已便¶
生念。此童子來必欲見如來。更無餘¶
道。我當開門使去。即與開門。時童子出尸¶
佉城門已。詣婆羅河側。到已於河岸上。解¶
金屐渡婆羅河。詣仙人鹿苑所。爾時世尊。¶
在露處經行。遙見童子來。即敷座而坐。諸¶
佛常法圓光遍照。耶輸伽童子。遙見如來顏¶
貌端正。生喜悅心。前至世尊所。到已白言。¶
我今苦厄無所歸趣。願救濟我。佛告童子。¶
來此處無為。此處無厄。此處安隱。欲求永寂¶
無為者。欲盡無愛。滅盡涅槃也。爾時耶
<pb:KR6k0009_T_032-0789c>¶
輸伽童子。禮世尊已在一面坐。世尊漸與¶
說法。勸令發歡喜心。所謂法者。布施持戒¶
生天之法。呵欲不淨。讚歎出離為樂。即於¶
座上諸塵垢盡得法眼淨。見法得法成就¶
諸法。自身得果證。前白佛言。我欲於如來¶
所淨修梵行。佛言。比丘來。於我法中快自¶
娛樂。修梵行盡苦原。時耶輸伽。即受具¶
足戒。第一殿舍宮人妓女。盡皆睡。覺¶
已求覓耶輸伽不見。往至中殿求之亦不¶
見。復至第三殿舍求索亦復不見。時諸宮¶
人妓女。往至其母所。白言大家。今者耶輸¶
伽不知所在。時母即速疾至其父所。告言¶
知不。今不知兒為何所在。時父在彼中殿¶
前。沐浴梳頭速疾檢髮。即勅左右人言。¶
於波羅[木*奈]國斷諸巷道。自出尸佉城門。至¶
婆羅河所。見子金屐在河側。便作是念。我¶
子必當渡河。即尋迹渡河。往仙人鹿苑中。¶
爾時如來。遙見耶輸伽父來。即以神力使¶
耶輸伽父見佛不見其子。至佛所白言。大¶
沙門。頗見我子耶輸伽不。佛言。汝今且坐。¶
或當見汝子。耶輸伽父念言。此大沙門甚奇¶
甚特。乃見慰勞如是也。時耶輸伽父。禮佛¶
足已在一面坐。世尊漸與說法。令發歡喜¶
心呵欲不淨。讚歎出要為樂。即於座上¶
諸塵垢盡得法眼淨。見法得法成辦諸法。¶
自審得果證已。前白佛言。我今歸依佛歸¶
依法歸依僧。唯願世尊。聽為優婆塞。自今¶
已去盡形壽。不殺生乃至不飲酒。是為最¶
初優婆塞三自歸耶輸伽父為首。爾時世尊。
<pb:KR6k0009_T_032-0790a>¶
與耶輸伽父說法。時耶輸伽身漏盡意解。¶
得無礙智解脫爾時世間有七羅漢。弟子有¶
六佛為七。爾時世尊。即攝神足。使耶輸伽¶
父見子去佛不遠坐。即到耶輸伽所語言。¶
汝母在後失汝。不知所在極懷愁憂。乃¶
欲自害。汝可往瞻省。勿令自害。時耶輸伽。¶
瞻視世尊顏。時世尊告耶輸伽父言。云何¶
族姓子。學智學道諸塵垢盡得法眼淨。¶
作如是觀已。有漏心得解脫。云何長者。汝¶
已捨欲還復能習欲不耶。對曰不也。如是¶
耶輸伽族姓子。已學智學道。諸塵垢盡得¶
法眼淨。彼作如是觀已有漏心得解脫。終¶
不復習欲如本在俗時也。今耶輸伽族姓¶
子。善獲大利。學智學道無漏心解脫。諸塵¶
垢盡得法眼淨。作是觀已有漏心解脫。唯¶
願世尊。今受我請。及耶輸伽并侍比丘。爾時¶
世尊默然受請。然耶輸伽不肯受別請。世¶
尊未聽我受別請。佛言。自今已去聽受別¶
請。請有二種。有僧次請有別請。時耶輸伽¶
父。知如來默然受請。即從坐起禮佛足而¶
去。語耶輸伽母及其本二言。汝今知不。耶¶
輸伽。身在大沙門所修梵行。我今日請大¶
沙門及耶輸伽侍從。後來汝今知時。可供¶
辦所須。耶輸伽母及其本二。即辦具種種所¶
須飲食已。往白時到。爾時世尊。到時著衣¶
持鉢。耶輸伽侍從通已二人往其父舍。到已¶
就座而坐。時耶輸伽母及本二奉世尊種種¶
所須飲食。食訖攝鉢。更取一小座於如來¶
前坐。爾時世尊。漸次與說微妙法。勸令發
<pb:KR6k0009_T_032-0790b>¶
歡喜心。即於座上諸塵垢盡得法眼淨。見¶
法得法成就諸法。即白佛言。自今已去歸¶
依佛法僧。聽為優婆夷。我自今已去盡形¶
壽。不殺生乃至不飯酒。是謂最初受三自¶
歸優婆夷。耶輸伽母及其本二為首。時世¶
尊。與耶輸伽母及其本二說法已。即從坐¶
起而去。爾時世尊。遊波羅[木*奈]國。時耶輸伽。¶
有少小同友四人。在波羅[木*奈]住。一名無垢。¶
二名善臂。三名滿願。四名伽梵婆提。聞耶¶
輸伽在大沙門所修梵行。各念言。此戒德¶
必不虛。修沙門梵行亦不虛。何以故。乃使¶
此族姓子從其受學修梵行。彼族姓子。能於¶
彼修梵行。我等寧可於大沙門所修梵行¶
耶。爾時同友四人。即往詣耶輸伽所語言。¶
汝今於大沙門所修梵行為勝耶。耶輸伽¶
報言。我從大沙門所修梵行。甚為微妙。此¶
四人語耶輸伽言。我亦欲於大沙門所出¶
家修梵行。時耶輸伽。即將往世尊所。頭面¶
禮足在一面坐。白世尊言。此四同友。在¶
波羅[木*奈]住。今欲從如來出家修梵行。願慈¶
愍聽出家修梵行。時世尊即聽。漸次為說¶
勝法。勝法者。布施持戒生天之法。呵欲不¶
淨讚歎出離為樂。即於座上諸塵垢盡得¶
法眼淨。見法得法成就諸法得果證。前白¶
佛言。我等欲從如來所修梵行。佛言。來比¶
丘。於我法中快修梵行盡苦原。即名為¶
出家受具足戒。即如先所見重觀察。便得¶
盡有漏心得解脫無礙解脫智生。時此世¶
間有十阿羅漢。弟子如來為十一。爾時世
<pb:KR6k0009_T_032-0790c>¶
尊。遊波羅[木*奈]國。時耶輸伽少小同友有五十¶
人。在波羅[木*奈]城外住。聞耶輸伽在大沙門¶
所修梵行。各生念言。此戒德所修梵行不¶
虛。何以故知。今此族姓子。在大沙門所修¶
梵行。以是故知。彼族姓子。能於彼修梵行。¶
我今寧可往詣大沙門所修梵行耶。爾時¶
同友五十人等。往詣耶輸伽所語言。此處勝¶
耶。修梵行妙耶。耶輸伽報言。此處勝修梵¶
行亦妙此五十人語耶輸伽言。我亦欲於¶
大沙門所出家修梵行。時耶輸伽。即將往¶
世尊所。頭面禮足在一面坐。已白世尊¶
言。此五十同友。在波羅[木*奈]城外住。今欲從¶
如來出家修梵行。願世尊。慈愍聽出家修¶
梵行。時世尊即聽。漸次為說勝法。所謂法¶
者。布施持戒生天之法。呵欲不淨讚歎出¶
離為樂。即於座上諸塵垢盡得法眼淨。見¶
法得法成就諸法得果證。前白佛言。我等¶
欲從如來所出家修梵行。佛言來比丘。於¶
我法中快修梵行盡苦原。即名為受具足¶
戒。如先所見重觀已。有漏心解脫無礙解脫¶
智生。時此世間。有六十阿羅漢。弟子如來¶
為六十一。爾時世尊。遊波羅[木*奈]國。時有同¶
友五十人。來向波羅[木*奈]國。欲成婚姻。在波¶
羅[木*奈]城外處處遊觀。漸詣仙人鹿野苑。時五¶
十人等遙見世尊顏貌端正眾相殊特。見已¶
發歡喜心。於如來所。即前頭面禮足。在一¶
面座已。時世尊與說勝法。勸令發歡喜心。¶
所謂勝法者。布施持戒生天之福。呵欲不淨¶
讚歎出離為樂。即於坐上諸塵垢盡得法
<pb:KR6k0009_T_032-0791a>¶
眼淨。得法見法成就諸法得果證。前白佛¶
言。世尊。我等欲從如來所出家修梵行。佛¶
言。來比丘。於我法中快修梵行盡苦原。¶
即名受具足戒。如先所見重觀已。有漏¶
心解脫無礙解脫智生。時世間有百一十阿¶
羅漢。弟子佛為百一十一。爾時世尊。遊波¶
羅[木*奈]國。時伊羅鉢羅龍王。自出恒河水所居¶
宮。手執金鉢盛滿銀粟。銀鉢盛滿金粟。將¶
諸龍女。八日十四日十五日而說此偈。¶

#+BEGIN_VERSE
「　何者王中上
　染者與染等¶
　云何得無垢
　何者名為愚¶
　何者流所漂
　得何名為智¶
　云何流不流
　而名為解脫
#+END_VERSE
」¶

龍王言。若有宣暢此偈義者。我當持金鉢¶
盛銀粟。銀鉢盛金粟。及所將龍女。盡當與¶
之。我求如來等正覺。時眾人大集。或有人¶
往詣觀金鉢銀粟銀鉢金粟。或有往觀諸龍¶
女者。或有往欲與龍王分別偈義者。爾¶
時有一梵志。名那羅陀。住波羅[木*奈]城側。少¶
垢利根多智聰明。時那羅陀。出波羅[木*奈]城。¶
詣龍王所。到已語龍王言。汝今說偈。我欲¶
與汝廣演其義。爾時伊羅鉢羅龍王。即以¶
偈向那羅陀說言。¶

#+BEGIN_VERSE
「　何者王中上
　染者與染等¶
　云何得無垢
　何者名為愚¶
　何者流所漂
　得何名為智¶
　云何流不流
　而名為解脫
#+END_VERSE
」¶

龍王言。若有宣暢分別此偈義者。我當持¶
金鉢盛滿銀粟。銀鉢盛滿金粟。及所將龍女。
<pb:KR6k0009_T_032-0791b>¶
盡當與之。我求如來等正覺。時那羅陀梵¶
志。語伊羅鉢羅龍王言。且止龍王。却後七日¶
當廣演此偈義。時那羅陀梵志。誦此偈通¶
利。還入波羅[木*奈]城。復作是念。此中何者高¶
才大德沙門婆羅門。我當以此偈問之。復¶
作是念。此不蘭迦葉。眾中長大為人師導。¶
眾人宗仰名稱遠聞。所知如海多人供養。我¶
今宜可往彼問此偈義也。時那羅陀梵志。¶
往至迦葉所。以此偈與不蘭迦葉說。時¶
迦葉聞此偈實不知。即便蹙眉瞋目出惡音¶
聲怒項脈脹瞋恚熾盛不答。彼即捨去。作¶
是念。今當更於何處求沙門婆羅門而問¶
此偈義。中路復作是念。末佉梨劬奢羅阿¶
夷頭翅舍欽婆羅末提侈婆休迦旃延訕¶
若毘羅吒子尼揵子等。在於眾中為師首。¶
眾人宗仰名稱遠聞。所知如海多人供養。我¶
今宜可往彼問此偈義。時那羅陀梵志。往¶
至末佉梨尼乾子等所。以此偈句說。彼聞¶
此偈實不知。即蹙眉瞋目出惡音聲努項¶
脈脹瞋恚熾盛不能答。見已即復捨去。復¶
作是念。更於何處求沙門婆羅門而問此¶
義也。即念言。此大沙門瞿曇。在大眾中¶
為師首。眾人宗仰名稱遠聞。所知如海多人¶
供養。我今宜可往彼問此偈義。復作是念。¶
餘有沙門婆羅門耆年出家學久。猶尚不能¶
解此偈義。況此沙門瞿曇。年尚幼稚出家日¶
淺。豈能解也。復作是念。年雖幼稚亦不¶
可輕。亦有年少出家學道得阿羅漢神足¶
自由者。我今當往詣彼沙門問此偈義。時
<pb:KR6k0009_T_032-0791c>¶
那羅陀梵志。出波羅[木*奈]城。往詣仙人鹿苑¶
所。到已舉手與如來共相問訊已。在一面¶
坐。白世尊言。欲有所問。若沙門瞿曇聽者¶
我當相問。佛言梵志。汝欲有問隨意。時那¶
羅陀復生此念。我見彼諸沙門婆羅門。無¶
有賜我顏色。不與我解。亦不言隨所問。¶
今所見者甚為奇特。爾時梵志。即以偈向¶
佛說。¶

#+BEGIN_VERSE
「　何者王中上
　染者與染等¶
　云何得無垢
　何者名為愚¶
　何者流所漂
　得何名為智¶
　云何流不流
　而名為解脫
#+END_VERSE
」¶

爾時世尊。以偈報那羅陀梵志言。¶

#+BEGIN_VERSE
「　第六王為上
　染者與染等¶
　不染則無垢
　染者謂之愚¶
　愚者流所漂
　能滅者為智¶
　能捨一切流
　天及於世間¶
　不與流相應
　不為死所惑¶
　能以念為主
　諸流得解脫
#+END_VERSE
」¶

爾時那羅陀。從如來聞此偈。善諷誦讀已。¶
即從坐起禮世尊足遶三匝而去。還入波¶
羅[木*奈]城。時伊羅鉢龍王。七日後自出龍宮。¶
將諸龍女。持金鉢盛銀粟銀鉢盛金粟。而¶
來并說此偈。¶

#+BEGIN_VERSE
「　何者王中上
　染者與染等¶
　何者名無垢
　何者名為愚¶
　何者流所漂
　得何名為智¶
　云何流不流
　而名為解脫
#+END_VERSE
」¶

若有能演說此偈義者。當以此金鉢盛銀
<pb:KR6k0009_T_032-0792a>¶
粟。銀鉢盛金粟。及所將龍女當盡與之。¶
欲求無上正真等正覺。爾時多有人眾集¶
會。或有看金鉢盛銀粟者。或有看銀鉢¶
盛金粟者。或有看龍女者。或有欲聽那¶
羅陀梵志解說偈義者。爾時那羅陀梵志。¶
出波羅[木*奈]城。往詣伊羅鉢龍王宮。語龍王¶
言。所論偈者一一說之。吾當與汝分別解¶
義。時龍王即以此偈。向那羅陀說。¶

#+BEGIN_VERSE
「　何者王中上
　染者與染等¶
　何者名無垢
　何者名為愚¶
　何者流所漂
　得何名為智¶
　云何流不流
　而名為解脫
#+END_VERSE
」¶

時那羅陀。復以此偈報龍王言。¶

#+BEGIN_VERSE
「　第六王為上
　染者與染等¶
　不染則無垢
　染者謂之愚¶
　愚者流所漂
　能滅者為智¶
　能捨一切流
　天及於世間¶
　不與流相應
　不為死所惑¶
　能以念為主
　諸流得解脫
#+END_VERSE
」¶

時伊羅鉢龍王問言。云何梵志。汝自有此智¶
而說耶。為從沙門婆羅門聞而說耶。報言¶
龍王。我無此智說。今有沙門瞿曇釋子出家¶
學道。成無上正真等正覺。從彼聞而說。時¶
龍王便作是念。釋迦文如來至真等正覺。已¶
出現於世耶。已出現於世耶。即問那羅陀¶
言。今日如來為在何處住。報言。今近在仙¶
人鹿苑住。時龍王語那羅陀。可共至彼仙人¶
鹿苑所。禮如來至真等正覺。時那羅陀及龍¶
王將八萬四千眾前後圍遶。往仙人鹿苑。
<pb:KR6k0009_T_032-0792b>¶
到世尊所。到已禮世尊足。在一面立。那羅¶
陀共相問訊。在一面坐。八萬四千眾。或有¶
禮如來足在一面立者。或有擎拳共相問¶
訊在一面坐者。或有向如來自稱姓名而¶
在一面坐者。或叉手視如來在一面坐者。¶
或有默然不語在一面坐者。八萬四千眾¶
已坐定。世尊漸次為說勝法。勸令發歡喜¶
心。所謂法者。布施持戒生天之法。呵欲不¶
淨讚歎出離為樂。時那羅陀及八萬四千¶
眾。即於座上諸塵垢盡得法眼淨。見法得¶
法成就諸法得果證。前白佛言。我等自¶
今已去歸依佛法僧。唯願世尊。聽為優婆塞。¶
盡形壽不殺生乃至不飲酒。時伊羅鉢龍¶
王。悲泣不能自勝。或時踊躍歡喜。時那羅¶
陀語龍王言。今者悲泣。為惜金鉢盛銀粟。¶
銀鉢盛金粟。及龍女等。而悲泣耶。龍王報¶
言。我不以此諸物故悲泣。那羅陀當知。汝¶
今取金鉢盛銀粟。銀鉢盛金粟。應取無苦。¶
若須波羅[木*奈]城中。剎利女。婆羅門女。居士¶
女。工師女者。我當勸令與汝何以故。那羅¶
陀。汝不能與龍女共會。那羅陀。報龍王¶
言。金鉢盛銀粟銀鉢盛金粟我不須。龍女¶
亦不須。我今欲於如來所修梵行。爾時那¶
羅陀梵志。見法得法成就諸法自知得果¶
證。前白佛言。唯然世尊。我今欲於如來所¶
出家修梵行。佛言來比丘。於我法中快修¶
梵行盡苦原。即名受具足戒。如先所見¶
重觀察已。有漏心解脫無礙解脫智生。時世¶
間有一百一十一阿羅漢。佛為百一十
<pb:KR6k0009_T_032-0792c>¶
二。爾時世尊告龍王言。汝何故悲泣不能¶
自勝耶。時龍王白佛言。世尊。我念古昔迦¶
葉佛時。修梵行故犯戒。壞伊羅鉢樹葉。此¶
當有何報應。世尊。我由此業報故。生長壽¶
龍中。如來般涅槃法滅盡後。我乃當轉此龍¶
身。我失彼此二邊利。不得修梵行。以是¶
故。悲泣不能自勝。爾時世尊。復問龍王言。¶
汝以何緣復歡喜耶。龍王白佛言。我身自¶
從迦葉佛聞。而告我言。却後當有釋迦牟¶
尼佛出現於世。為如來至真等正覺。如今¶
所見如實不異。我作此念。未曾有。如來智¶
慧所見。如實無二。以是故。歡喜踊躍不能¶
自勝。佛告龍王。汝今歸依佛法僧。答言如¶
是。我今歸依佛法僧。是為畜生中最初受三¶
自歸。伊羅鉢龍王為首。爾時世尊。以偈告¶
諸比丘。¶

#+BEGIN_VERSE
「　我已脫一切
　天及於世間¶
　汝亦脫一切
　天及於世間
#+END_VERSE
」¶

爾時魔波旬。以偈向世尊說。¶

#+BEGIN_VERSE
「　汝為諸結縛
　天及於世間¶
　一切眾結縛
　沙門不得脫
#+END_VERSE
」¶

爾時世尊。復以偈報波旬言。¶

#+BEGIN_VERSE
「　我脫於諸縛
　天及於世間¶
　一切縛得脫
　我今已勝汝
#+END_VERSE
」¶

爾時波旬。復以偈報佛言。¶

#+BEGIN_VERSE
「　汝內有結縛
　心在於中行¶
　以是隨逐汝
　沙門不得脫
#+END_VERSE
」¶

爾時世尊。復以偈報波旬言。¶

#+BEGIN_VERSE
「　世間有五欲
　意識為第六
<pb:KR6k0009_T_032-0793a>¶
　我於中無欲
　我今得勝汝
#+END_VERSE
」¶

時魔波旬作是念。如來鑒察我意皆悉知¶
之。即懷愁憂不樂自隱形還歸本處。爾時¶
世尊。告諸比丘。說此偈言。¶

#+BEGIN_VERSE
「　我今一切解
　天及於世間¶
　汝等一切解
　天及於世間
#+END_VERSE
」¶

佛告諸比丘。汝等人間遊行。勿二人共行。¶
我今欲詣憂留頻螺大將村說法。對曰。如¶
是世尊。諸比丘受教已。人間遊行說法時。¶
有聞法得信欲受具足戒。時諸比丘。將欲¶
受具足戒者。詣如來所。未至中道。失本¶
信意不得受具足戒。諸比丘以此事白佛。¶
佛言。自今已去聽汝等即與出家受具足¶
戒欲受具足戒者。應作如是教令。剃鬚¶
髮著袈裟脫革屣右膝著地合掌。教作¶
如是語。我某甲歸依佛歸依法歸依僧。今¶
於如來所出家。如來至真等正覺是我所尊。¶
如是第二第三竟。我某甲已歸依佛歸依¶
法歸依僧。於如來所出家。如來至真等正¶
覺是我所尊。如是第二第三。佛言。自今已去¶
聽三語。即名受具足戒。爾時世尊。遊欝鞞¶
羅劫波園中。時有欝鞞羅跋陀羅跋提同友¶
五十人。將諸婦女於此園中共相娛樂。其¶
同友中一人無婦。以錢雇一婬女將來共¶
相娛樂。婬女即偷其人財物逃走。時諸同友¶
見其失物。即於此園中求覓此婬女。遙見¶
如來顏貌端正諸根寂定。見已便發歡喜心。¶
於如來所。即前白世尊言。大沙門。頗見一¶
婦人來此不。佛問言。汝等是何童子。求何
<pb:KR6k0009_T_032-0793b>¶
等婦女耶。答言。大沙門當知。欝鞞羅跋陀¶
羅跋提同友五十人。於此園中與諸婦女¶
共相娛樂。一同友無婦。以錢雇一婬女。將¶
來在此共相娛樂。即便偷其物逃走。不¶
知所在。我今同友等。故來於此求覓此女。¶
佛問言。云何童子。寧自求耶。求婦女耶。諸¶
童子言。寧自求不求婦女。佛言。諸童子且¶
坐。與汝說法。時童子等禮世尊足在一面¶
坐。爾時世尊。與童子等說勝法。勸令發歡¶
喜心。所謂法者。布施持戒生天之法。呵欲¶
不淨讚歎出離為樂。即於座上諸塵垢盡¶
得法眼淨。見法得法成就諸法得果證。前¶
白佛言。我等諸童子。欲於如來所出家修¶
梵行。佛言來比丘。於我法中快修梵行盡¶
苦原。即名為受具足戒。¶

爾時世尊。遊欝鞞羅。時欝鞞羅婆界有梵¶
志。名欝鞞羅迦葉。於彼住止。將五百螺髻¶
梵志。為最尊者師首。鴦伽摩竭國中。皆稱¶
為阿羅漢。爾時世尊。詣欝鞞羅迦葉所。到¶
已語言。吾欲借室寄止一宿。可爾已不。報¶
言不惜。但此室有毒龍極惡。恐相害耳。佛¶
言無苦。但見借。龍不害我。迦葉報言。此室¶
寬廣欲宿隨意。時世尊即入石室。自敷坐¶
具結跏趺時。直身正意。爾時毒龍。見如來¶
默然坐已即放煙。如來亦放烟。龍見如來¶
放烟已復放火。如來亦復放火。時石室中¶
烟火俱起。時迦葉遙見石室烟火俱起。便作¶
是念。瞿曇沙門極端正。可惜必為毒龍所¶
害無疑。時世尊作是念。我今宜可取此毒
<pb:KR6k0009_T_032-0793c>¶
龍不傷其體而降伏之。即以神力降之。¶
不傷龍身。毒龍身放烟火漸漸減少。如¶
來身中放無數種種光明。青黃赤白琉璃玻⬤¶
色。時如來即降毒龍。盛著鉢中。明日清¶
旦。往欝鞞羅迦葉所語言。汝欲知不。所言¶
毒龍者。吾已降之。今在鉢中。迦葉念言。此¶
沙門瞿曇。有大威德神足自在。乃能降此¶
毒龍無所傷害。此沙門瞿曇。雖神足自在¶
得阿羅漢。不如我得阿羅漢。迦葉言。大沙¶
門。可於此止宿。吾當給食。佛告迦葉。汝能¶
身自白時到者。我當受汝請。迦葉白言。大¶
沙門。但在此止宿。我當自來白時到。時如¶
來即於迦葉所食已。還石室宿。時世尊其¶
夜寂靜入火光三昧。照彼石室炯然大¶
明。時迦葉夜起見石室火光炯然。見已便¶
作是念。今大沙門極端正。止彼石室為火¶
所燒。即將徒眾。圍遶石室住。清旦迦葉白¶
佛言。食時已到。可往就食。又復問言。大¶
沙門。昨夜何故有大火光。佛告迦葉。我昨¶
夜入火光三昧。令此石室炯然大明。迦葉¶
念言。此大沙門有大威神。於夜寂靜入火¶
光三昧。照此石室。沙門瞿曇。雖得羅¶
漢。不如我得羅漢。爾時世尊。食迦葉¶
食已。更詣一林於彼止宿。明日迦葉往世¶
尊所。白時到可往就食。佛告言。汝竝在前。¶
吾尋後往。爾時世尊。遣迦葉已。詣閻浮提¶
樹。名閻浮提者。由有閻浮樹故。如來¶
往彼取閻浮果。先至迦葉座上而坐。迦葉¶
後到。見佛先在坐。見已白言。云何大沙門。
<pb:KR6k0009_T_032-0794a>¶
先遣我前來。今云何已在前至耶。佛告迦¶
葉。我發遣汝在前已。我詣閻浮提。取閻浮¶
果。先來至此坐。此果色好香美。汝可食之。¶
迦葉報言。止止大沙門。此便為供養我已。¶
大沙門自食。此是大沙門所應食。迦葉念¶
言。此大沙門。有大神足自在得阿羅漢。不¶
如我得阿羅漢。時世尊食迦葉食已。還本¶
林住。時迦葉明日清旦往詣世尊所。到已白¶
言。今時已到宜可就食。佛告迦葉。汝竝在¶
前。吾尋後至。時世尊遣迦葉已。詣閻浮提。¶
去彼不遠。有呵梨勒樹。取呵梨勒果。如來先¶
至在座而坐。時迦葉後至。見如來先¶
至。問言大沙門。先遣我言當尋後至。今云¶
何先至坐我座耶。佛告迦葉。我遣汝後。詣¶
閻浮提。去彼不遠有呵梨勒樹。我詣彼取¶
呵梨勒果來到此。此呵梨勒果。色好香美。¶
可取食之。迦葉報言。大沙門。止止此便為¶
得供養已。大沙門可自食。此是大沙門所¶
應食。迦葉念言。此大沙門。有神足自在得¶
阿羅漢。雖爾不如我得阿羅漢。阿摩勒果¶
鞞醯勒果亦如是。時如來食迦葉食已。還於¶
本林止宿。明日迦葉。往詣如來所白言。時¶
已到可就食。佛告迦葉。汝竝在前。吾尋後¶
往。世尊遣迦葉已。詣北欝單越。取自然¶
粳米而還。先至在座而坐。迦葉後至。見已問¶
言。大沙門。先遣我言。竝在前當尋後至。云¶
何今者先至耶。佛言。吾遣汝後北至欝單¶
越。取自然粳米。來至此坐。此米色好香美。¶
汝可取食之。迦葉報言。且止。此便為得供
<pb:KR6k0009_T_032-0794b>¶
養已。可自取食之。此是大沙門所應食者。¶
迦葉念言。此大沙門。有神足自在得阿羅¶
漢。雖爾不如我得阿羅漢。時世尊即食此已¶
還詣本林止宿明日清旦。迦葉往詣佛所¶
白言。時到可就食。佛告迦葉。汝竝在前。吾¶
正爾後往。時世尊遣迦葉已。往詣忉利天。¶
取曼陀羅花先至迦葉座上坐。時迦葉後¶
至。見已白言。大沙門。先遣我言。吾尋後至。¶
云何今日先至坐耶。佛告迦葉。吾遣汝已。¶
到忉利天。取此花先來至此坐。此花色好¶
香氣芬馥。迦葉須者便可取之。迦葉報言。¶
止止大沙門。我便為得供養已大沙門可¶
自取用之。迦葉念言。甚奇甚特此大沙門。有大神足¶
自在得阿羅漢。雖爾不如我得阿羅漢。時¶
世尊食迦葉食已。還詣本林止宿。其夜四天¶
王。持供養具來詣世尊所。皆欲聞法供養。¶
夜暗時放光明照四方。猶如大火聚。合掌¶
禮如來足已在前而住。時迦葉夜起。見彼¶
林有大光明照四方如大火聚。明日清旦。¶
往如來所白言。時已到可往就食。又問言。¶
大沙門昨夜云何有此光明照四方如大¶
火聚。佛告迦葉。昨夜四天王。持供養具來¶
詣我所。欲聽受法。是其光明照四方。非火¶
也。迦葉言。甚奇甚特。大沙門有大神力。乃¶
使四天王來聽法。大沙門有大神足自在得¶
阿羅漢。雖爾故不如我得阿羅漢。時世尊¶
食迦葉食已還詣本林。時釋提桓因。持供¶
養具來欲聞法。夜闇時放大光明。照四方¶
如大火聚。踰於前光。清淨無瑕穢。叉手合
<pb:KR6k0009_T_032-0794c>¶
掌禮如來在前而住聽法。迦葉夜起。遙¶
見光明照四方。踰於前光清淨無瑕穢。見¶
已明日往世尊所。白時到可往就食。又復問¶
言。大沙門。昨夜有大火光照於四方。如大¶
火聚踰於前光。清淨無瑕穢。是何光明。¶
《四分律》卷第三十二¶

