#-*- mode: mandoku-view; -*-
#+DATE: 2015-08-30 20:39:55.683146
#+TITLE: 四分律
#+PROPERTY: CBETA_ID T22n1428
#+PROPERTY: ID KR6k0009
#+PROPERTY: SOURCE Taisho Tripitaka Vol. 22, No. 1428
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@GONG
#+PROPERTY: LASTPB <pb:KR6k0009_T_015-0663b> ¶¶¶¶¶¶¶¶¶¶
#+PROPERTY: JUAN 15
¶
¶
《四分律藏》卷第十五(四分律藏初分)¶
¶
姚秦罽賓三藏佛陀耶舍共竺佛念等譯等譯¶
¶

爾時佛在舍衛國祇樹給孤獨園。爾時舍衛¶
城中有一比丘。生如是念。我今寧可常乞食¶
著糞掃衣。彼即如所念便行。爾時舍衛城¶
中諸居士。為命過父母及兄弟姊妹及夫婦男女。¶
於四衢道頭或門下或河邊樹下或在石邊¶
或在廟中。作飲食祭祀供養。時彼乞食比¶
丘自取食之。諸居士見皆譏嫌之。沙門釋¶
子不知慚愧犯不與取。外自稱言我修正¶
法。如是有何正法。我等為命過父母及兄¶
弟姊妹。作飲食祭祀供養。而取食之。如似¶
我曹故為沙門釋子飲食供養置如是處。¶
而我等乃為命過父母乃至兄弟姊妹故設
<pb:KR6k0009_T_015-0663c>¶
此飲食祭祀。而自取食之。爾時諸比丘聞。¶
中有少欲知足行頭陀樂學戒知慚愧者。¶
嫌責乞食比丘言。云何乞食比丘。舍衛城中¶
諸居士。為命過父母乃至兄弟姊妹設飲食¶
祭祀供養。而取食之諸比丘往¶
世尊所。頭面禮足在一面坐。以此因緣具¶
白世尊。世尊以此因緣集比丘僧。以¶
無數方便呵責彼比丘。汝所為非。非威儀¶
非沙門法非淨行非隨順行。所不應為。¶
云何乞食比丘。自取食舍衛城居士祭祀飲¶
食而。世尊以無數方便呵責彼乞¶
食比丘已告諸比丘。此乞食比丘癡人。多種¶
有漏處最初犯戒。自今已去與比丘結戒。¶
集十句義乃至正法久住。欲說戒者當如¶
是說。若比丘不受食若藥著口中波逸提。¶
如是世尊與比丘結戒。時諸比丘於中生¶
疑。不敢自取楊枝淨水。佛言。比丘自取楊¶
枝淨水不犯。自今已去當如是說戒。若比¶
丘不受食若藥著口中除水及楊枝波逸¶
提。比丘義如上。不與者未受者是。受者¶
有五種受。手與手受。或手與持物受。若持¶
物授手受。若持物授持物受。若遙過物與。¶
與者受者俱知中間無所觸礙。得墮手中。¶
是謂五種受。復有五種受食。若身與身受¶
若衣與衣受。若曲肘與曲肘受若器與器受。¶
若有因緣置地與是為五種受食。佉闍尼¶
食者。從根食乃至細末磨食。食者[麩-夫+少]乾¶
餅魚及肉。奢耶尼食者。酥油生酥蜜石蜜。¶
若比丘不與食自取著口中。除水及楊枝咽
<pb:KR6k0009_T_015-0664a>¶
咽波逸提。非時過非時食者波逸提。受七日¶
藥過七日食者波逸提。盡形壽藥無因緣¶
不受而食者突吉羅。不受不受想波逸提。¶
不受疑突吉羅。受作不受想突吉羅。若受有¶
疑突吉羅。比丘尼波逸提。式叉摩那沙彌¶
沙彌尼突吉羅。是謂為犯。不犯者。取水¶
及楊枝。若不受酥油脂灌鼻與唾俱出。餘¶
者不犯。若乞食比丘鳥銜食墮鉢中。若風¶
吹墮鉢中。欲除去此食乃至一指爪可除¶
去。餘者無犯。無犯者。最初未制戒。癡狂心¶
亂痛惱所纏(三十九竟)。¶

爾時佛在舍衛國祇樹給孤獨園。時跋難陀¶
釋子。有一商主為檀越。時跋難陀釋子。到時¶
著衣持鉢。詣彼商賈家語如是言。我¶
今欲得雜食。商賈問言。今有何患乃思此¶
食。報言。無所患苦但意欲得雜食耳。商賈¶
報言。我曹賈客常賣買生活。猶尚不能得¶
雜食。況出家人。時乞食比丘聞此語。嫌¶
責跋難陀釋子。云何自為身乞求如是美¶
食。時乞食比丘食訖。還至僧伽藍中。以此¶
因緣向諸比丘說。其中有少欲知足行頭¶
陀樂學戒知慚愧者。嫌責跋難陀釋子。云¶
何自為身乞如是美食。諸比丘往¶
世尊所。頭面禮足在一面坐。以此因¶
緣具白世尊。世尊以此因緣集比丘僧。無¶
數方便呵責跋難陀釋子。汝所為非。非威¶
儀非沙門法非淨行非隨順行。所不應¶
為。云何跋難陀。自為身乞求如是美¶
食。世尊以無數方便呵責已
<pb:KR6k0009_T_015-0664b>¶
告諸比丘。跋難陀癡人。多種有漏處最初犯¶
戒。自今已去與比丘結戒。集十句義乃至¶
正法久住。欲說戒者當如是說。若有如是¶
美食乳酪魚及肉。若比丘如是美食自為身¶
索食者波逸提。如是世尊與比丘結戒。時¶
諸病比丘。聞此語已皆畏慎不敢乞。不敢¶
為病比丘乞。得已不敢食。佛言自今已¶
去聽病比丘乞彼人。亦當為病比丘乞。¶
乞得已聽食之。自今已去當如是說戒。若¶
得好美飲食乳酪魚及肉。若比丘如此美飲¶
食。無病自為己索者波逸提。比丘義如上。¶
美食者乳酪魚及肉。病者乃至一坐間不堪¶
食竟。若比丘無病自為身乞如此美食食¶
咽咽波逸提。比丘尼突吉羅。式叉摩那沙彌¶
沙彌尼突吉羅。是謂為犯。不犯者。病人自¶
乞。為病人乞。乞得而食。或已為他他為¶
己。若不乞而得無犯。無犯者。最初未制戒。¶
癡狂心亂痛惱所纏(四十竟)。¶

爾時佛將千二百五十弟子。從拘薩羅國¶
遊行來至舍衛國。爾時諸檀越供養佛及眾¶
僧大得餅食。時世尊告阿難。汝與眾僧¶
分此餅阿難即受教。以餅賦與眾僧。¶
分已故有餘在世尊復告阿難。以此¶
餅與乞人。阿難即受教。人與一餅。時彼¶
乞兒眾中。有一裸形外道家女。顏貌端正。¶
時阿難付餅。餅粘相著。謂是一餅與此¶
女人。女人即問傍人言。汝得幾餅。時¶
彼報言。我得一餅。彼即復還問。汝得幾餅。¶
報言。我得二餅。時彼婦人即語此女言。彼
<pb:KR6k0009_T_015-0664c>¶
與汝私通。何得不與汝二餅也。時阿難¶
聞此語即懷愁憂。諸比丘聞亦復不樂。時¶
彼會中有一梵志。在此食已便向拘薩羅¶
國。道逢一篤信瞻相婆羅門。即問言汝從何¶
來。報言我從舍衛國來。復問。云何舍衛國¶
中。乞求飲食可得不。復可得持行不。報¶
言所索可得。復問從誰間得耶。報言禿¶
頭居士邊得。復問何者是禿頭居士。報言沙¶
門瞿曇是。婆羅門言。汝是何人。食他食¶
已發此惡言。婆羅門至僧伽藍中。¶
如所聞事語諸比丘。諸比丘以此二因¶
緣具白世尊。世尊爾時以此因緣集比丘¶
僧告言。自今已去與比丘結戒。集十句義¶
乃至正法久住。欲說戒者當如是說。若比¶
丘與裸形外道若男若女食者波逸提。如是¶
世尊與比丘結戒。諸外道等皆有怨言。¶
一二外道有過。我曹復有何過而不得食¶
。諸比丘白佛。佛言。自今已去若諸比丘¶
欲與食者。當置地與。若使人與。自今已去¶
當如是說戒。若比丘外道男外道女自手與¶
食者皆波逸提。比丘義如上。外道者。裸形異¶
學人波私波羅闍者。在此眾外出家者是。佉¶
闍尼食者。根食乃至果食油食乃至磨細末¶
食。食者飯[麩-夫+少]乾餅魚及肉。若比丘裸形外¶
道若男若女自手與食者波逸提。若與而受¶
者波逸提。與而不受者突吉羅。方便欲與而¶
不與還變悔者一切突吉羅。比丘尼突吉羅。¶
式叉摩那沙彌沙彌尼突吉羅。是謂為犯。¶
不犯者。若捨著地與。若使人與。若與父母。
<pb:KR6k0009_T_015-0665a>¶
與塔作人別房作人。計作食價與。若力¶
勢強奪無犯。無犯者。最初未制戒。癡狂¶
心亂痛惱所纏(四十一竟)。¶

爾時佛在舍衛國祇樹給孤獨園。時舍衛城¶
中有一豪族長者。與跋難陀釋子知舊親¶
友。彼作如是念言。若跋難陀釋子來入此¶
城者。當為跋難陀故飯食眾僧。於異時¶
跋難陀釋子來入城中。長者聞來至。即遣¶
人詣僧伽藍中。語諸比丘明日請食。即¶
於其夜辦具種種甘饍飲食。明日清旦往¶
白時到。時諸比丘到時著衣持鉢。詣長者¶
家就座而坐。諸比丘報長者言。眾僧已¶
集。飲食辦者可時施設。長者報言。諸尊少坐¶
須待跋難陀釋子至。諸比丘報言。眾僧¶
已集。若飲食已辦者便可施設。何須留待¶
日時脫過。恐諸比丘不得具足滿食。時長¶
者白諸比丘言。我先有誓願。若跋難陀釋子¶
來入此城者。我當為跋難陀釋子飯¶
眾僧。願諸尊少留待跋難陀。爾時跋難陀。¶
小食時乃更詣餘家。日時垂欲過方來。¶
時諸比丘見時欲過。雖得飲食竟不滿¶
足。其中少欲知足行頭陀樂學戒知¶
慚愧者。嫌責跋難陀釋子。云何跋難陀釋¶
子。小食時更詣餘家。時垂欲過乃來。使¶
諸比丘飲食不得滿足耶。諸比丘往¶
至佛所。頭面禮足在一面坐。以¶
此因緣具白世尊。世尊以此因緣集比丘¶
僧。以無數方便呵責跋難陀釋子。汝所為¶
非。非威儀非沙門法非淨行非隨順行。
<pb:KR6k0009_T_015-0665b>¶
所不應為。云何跋難陀釋子。小食時到¶
餘家時欲過方來。使諸比丘不得滿足食¶
。世尊以無數方便呵責¶
已告諸比丘。此癡人多種有漏處最初犯戒。¶
自今已去與比丘結戒。集十句義乃至正¶
法久住。欲說戒者當如是說。若比丘先受¶
請。小食時至餘家者波逸提。如是世尊與¶
比丘結戒。爾時羅閱城中有一大臣。與跋¶
難陀釋子知舊親友。時彼大臣。於異時大¶
得甘果。即勅一人言。跋難陀釋子是我知¶
舊親友。汝可持此果往至僧伽藍中示之¶
語言。我與汝知舊。可持此果眾僧中分布。¶
時彼使人即持果詣僧伽藍中。白諸比丘。大¶
德。此是僧新果。諸比丘語言。若與眾僧者¶
便可賦之。其人報言。羅閱城中大臣勅我¶
言。汝將此果詣僧伽藍中。示跋難陀釋子¶
令賦與僧。今須跋難陀至當賦與¶
僧。時跋難陀後食已方詣餘家時過乃還。¶
使眾僧不得食新果。時諸比丘聞。其中有¶
少欲知足行頭陀樂學戒知慚愧者。嫌責¶
跋難陀言。云何後食已方詣餘家時過乃¶
還。使諸比丘不得食新果也。諸比丘往¶
世尊所。頭面禮足已在一面坐。以此因緣¶
具白世尊。世尊爾時以此因緣集比丘僧。¶
呵責跋難陀釋子。汝所為非。非威儀非沙¶
門法非淨行非隨順行。所不應為。云何¶
跋難陀釋子。後食已更詣餘家時過乃還。¶
使諸比丘不得食新果。世尊以無數方便¶
呵責已告諸比丘。自今已去當如是說戒。
<pb:KR6k0009_T_015-0665c>¶
若比丘先受請。前食後食詣餘家者波逸¶
提。如是世尊與諸比丘結戒。爾時羅閱城¶
中眾僧大有請處。諸比丘皆畏慎。不敢入¶
城受請。白佛。佛言。自今已去聽諸比丘相¶
囑授入城。比丘不知當囑授誰。佛言。當¶
囑授比丘。若獨處一房中當囑毘近¶
住者。自今已去當如是說戒。若比丘先受¶
請已。前食後食詣餘家不囑者波逸¶
提。如是世尊與諸比丘結戒。時病比丘。先¶
語檀越家作羹作粥作飯。彼畏慎不敢入¶
城。恐犯食後至餘家。白佛。佛言。聽病比¶
丘不囑授得入。自今已去當如是說戒。¶
若比丘先受請。前食後食至餘家不囑¶
授餘比丘除時因緣波逸提。是中時者病¶
時。如是世尊與比丘結戒。時諸比丘作衣¶
時到。或須大釜或須小釜或須瓶或須¶
杓或須[土*瓦]或須斧或須盂或須瓮或¶
須小椀或須銚或須繩或須衣懸或須伊¶
尼延陀或須毛[屢*毛]。諸比丘皆畏慎不敢入¶
城。恐犯不囑授入村。。佛言。自今已¶
去聽諸比丘作衣時不屬授入村。自今已去¶
當如是結戒。若比丘先受他請。前食後¶
食詣餘家不囑授餘比丘除餘時波逸提。¶
餘時者病時作衣時。如是世尊與比丘結¶
戒。時諸比丘施衣時到。或有已得施衣¶
處。或有方當求索。彼畏慎不敢入城。恐¶
犯不囑授入城。佛言。自今已去聽諸比丘¶
布施衣時不囑授入城。自今已去當如是¶
說戒。若比丘先受請已。前食後食詣餘家
<pb:KR6k0009_T_015-0666a>¶
不囑授餘比丘除餘時波逸提。餘時者病¶
時作衣時施衣時。是謂時。比丘義如上。¶
前食者明相出至食時是。後食者從食時¶
至日中是。家者有男女所居也。餘¶
比丘者同一界共住也。病者如上。作衣時者¶
自恣竟。無迦絺那衣一月。有迦絺那衣五¶
月。乃至衣上作馬齒縫是也。施衣時者。¶
自恣後。無迦絺那衣一月。有迦絺那衣五¶
月。除此已餘時勸化作食并施衣者是也。¶
若比丘囑授欲詣村。而中道還失前囑授。¶
後若欲去者當更囑授。若比丘囑授欲詣¶
村。不至所囑授處。乃更詣餘家失前囑¶
授。若欲往應更囑授而去。若囑授至白¶
衣家。乃更至庫藏處及聚落邊房。若比¶
丘尼僧伽藍中若即白衣家還出。失前囑授¶
應更囑授而往。若比丘先受請已。前食後¶
食詣餘家不囑授比丘入門除餘¶
時波逸提。若一脚在門內一脚在門外方¶
便莊嚴欲去而不去一切突吉羅。比丘¶
尼波逸提。式叉摩那沙彌沙彌尼突吉羅。是¶
謂為犯。不犯者。病時作衣時施衣時囑授比¶
丘。若無比丘不囑授至庫藏聚落邊¶
房。若至比丘尼僧伽藍。至所囑白衣家。若¶
眾多家敷坐具請比丘。若為勢力所持。¶
或命難梵行難無犯。無犯者。最初未制戒。¶
癡狂心亂痛惱所纏(四十二竟)。¶

爾時佛在舍衛國祇樹給孤獨園。爾時尊者¶
迦留陀夷。本處俗時同友白衣婦。顏貌¶
端正名曰齊。優婆私迦留陀夷亦復顏貌端正。
<pb:KR6k0009_T_015-0666b>¶
時迦留陀夷繫意在齋優婆私。齋¶
憂婆私亦繫意在迦留陀夷所。時迦留陀¶
夷到時著衣持鉢。往至齋憂婆私家就座¶
而坐。時齋憂婆私洗浴莊嚴其身。夫主心¶
極愛敬未曾相離。夫主問迦留陀夷言。欲¶
須何等耶。報言。我須食。其夫即語婦言。¶
出食與之。婦即如言與食。迦留陀夷食已¶
坐住不去。其夫語迦留陀夷言。汝向者言¶
須食。已與汝食竟。何以不去耶時齋憂婆¶
私現相令其不去。時彼夫主瞋恚迦留陀¶
夷言。比丘妨我。向言須食。食已猶故不¶
去。更欲作何等。我今捨汝出去。隨汝在後¶
欲何所作。時彼夫主瞋恚作如是語已便出¶
去時有乞食比丘來至其家。時乞食比丘復¶
嫌責迦留陀夷言。汝云何在食家中安坐。¶
爾時乞食比丘。還出舍衛城到僧伽藍中¶
以此因緣具白諸比丘諸比丘聞。其中有少欲知¶
足行頭陀樂學戒知慚愧者。嫌責迦留陀¶
夷言。汝云何在食家中安坐。爾時諸比¶
丘聞是語已往世尊所。頭面禮足在一面坐。以¶
此因緣具白世尊。世尊以此因緣集比丘¶
僧。知而故問迦留陀夷言。汝實在食家中¶
安坐耶。對曰實爾。世尊以無數方便呵責¶
迦留陀夷。汝所為非。非威儀非沙門法。非¶
淨行非隨順行。所不應為。云何在食家¶
中有寶安坐。爾時世尊以無數方便呵責¶
迦留陀夷已告諸比丘。此癡人多種有¶
漏處最初犯戒。自今已去與比丘結戒。集¶
十句義乃至正法久住。欲說戒者當如是
<pb:KR6k0009_T_015-0666c>¶
說。若比丘在食家中有寶強安坐者波逸提。¶
比丘義如上。食者男以女為食女以男為¶
食故名為食。家者如上。寶者車[(王*巨)/木]馬¶
瑙真珠琥珀金銀。若比丘在食家中有寶¶
舒手得及戶應坐。若比丘在食家中有寶¶
強安坐者波逸提。盲而不聾者突吉羅。聾而¶
不盲者亦突吉羅。立而不坐者突吉羅。比丘¶
尼波逸提。式叉摩那沙彌沙彌尼突吉羅。是¶
謂為犯。不犯者。若入食家中有寶舒手及¶
戶處坐。若有二比丘為伴。若有識別人。或¶
有客人在一處不盲不聾。不聾不盲或¶
從前過不住。或卒病發倒地。或為力¶
勢者所持。或被繫閉。或命難梵行難無¶
犯。無犯者。最初未制戒。癡狂心亂痛惱所¶
纏(四十三竟)。¶

爾時佛在舍衛國祇樹給孤獨園。爾時尊者¶
迦留陀夷。本處俗人時有白衣同友婦名曰¶
齋。優婆私顏貌端正。迦留陀夷亦顏貌端正。時迦¶
留陀夷繫意在齋憂婆私。齋憂婆私亦繫意¶
在迦留陀夷所。爾時尊者迦留陀夷。到時著¶
衣持鉢。往至齋憂婆私家。自念言。世尊作¶
如是語。食家中有寶不應安坐。應在舒手¶
及戶處坐。即便在戶扇後坐。時迦留陀夷¶
與齋憂婆私共語。時有乞食比丘來至彼¶
家。聞迦留陀夷語聲嫌責言。云何在食家
<pb:KR6k0009_T_015-0667a>¶
中有寶屏處坐。令我等不知為何所作。時¶
乞食比丘還出舍衛城到僧伽藍中。以¶
此因緣具白諸比丘。諸比丘聞。其中有少¶
欲知足行頭陀樂學戒知慚愧者。嫌責迦¶
留陀夷言。云何在食家中有寶屏處坐。諸¶
比丘往至世尊所。頭面禮足在一面坐。以¶
此因緣具白世尊。世尊爾時以此因緣集¶
比丘僧。知而故問迦留陀夷。汝審在食家¶
中有寶在屏處坐耶。答言實爾世尊。世¶
尊爾時以無數方便呵責迦留陀夷。汝所為¶
非。非威儀非沙門法非淨行非隨順行。¶
所不應為。云何在食家中有寶在屏處¶
坐。呵責迦留陀夷已告諸比丘。此癡人¶
多種有漏處最初犯戒。自今已去與比¶
丘結戒。集十句義乃至正法久住。欲說戒¶
者當如是說。若比丘食家中有寶在屏處¶
坐者波逸提。比丘義如上說。食者女是男¶
食男是女食。寶者車[(王*巨)/木]碼瑙真珠虎珀金¶
銀。屏處者。若樹牆壁籬柵若衣障及餘物¶
障。彼比丘入食家中有寶屏處坐。使舒手¶
得及戶令乞食比丘見。若比丘食家中有¶
寶在屏處坐者波逸提。盲而不聾突吉羅。¶
聾而不盲突吉羅。立而不坐突吉羅。比丘¶
尼波逸提。式叉摩那沙彌沙彌尼突吉羅。是¶
謂為犯。不犯者。若在食家中有寶坐。舒手¶
得及戶使乞食比丘見。若有二比丘為伴。¶
若識別人在邊。或客人在一處不¶
盲不聾。或從前過不住。或卒病倒地。¶
力勢者所持。或被繫閉。或命難梵行難
<pb:KR6k0009_T_015-0667b>¶
不犯。不犯者。最初未制戒。癡狂心亂痛惱¶
所纏(四十四竟)。¶

爾時佛在舍衛國祇樹給孤獨園。爾時尊者¶
迦留陀夷。本處俗時有白衣親友婦名曰¶
齋。顏貌端正。迦留陀夷亦顏貌端正。時迦留¶
陀夷繫意在齋優婆私所。齋優婆私亦繫意¶
在迦留陀夷所。爾時尊者迦留陀夷到時著¶
衣持鉢。往至齋優婆私家。在露地共一處¶
坐語。有一乞食比丘來至其家。見迦留陀¶
夷與齋憂婆私共一處坐語。即嫌責¶
尊者迦留陀夷。云何與齋憂婆私露地¶
共一處坐語耶。時乞食比丘。¶
還僧伽藍中。以此因緣語諸比丘。諸比丘¶
聞。其中有少欲知足行頭陀樂學戒知慚¶
愧者。嫌責迦留陀夷言云何在齋憂婆私¶
家露地共一處坐語。諸比丘往至世¶
尊所頭面禮足在一面坐。以此因緣具白¶
世尊。世尊以此因緣集比丘僧。知而故問¶
迦留陀夷。汝實與齋憂婆私露地共一處坐¶
語耶。答言實爾世尊。世尊爾時以無數方¶
便呵責迦留陀夷。汝所為非非威儀非沙¶
門法非淨行非隨順行。所不應為。云何¶
迦留陀夷。在齋憂婆私家露地共一處坐語¶
。呵責迦留陀夷已告諸比丘。此癡人多¶
種有漏處最初犯戒。自今已去與比丘結戒。¶
集十句義乃至正法久住欲說戒者當如¶
是說。若比丘獨與女人露地坐波逸提。比¶
丘義如上。女人者有智命根不斷。獨¶
者一女人一比丘。屏處者。見屏處聞屏處。見
<pb:KR6k0009_T_015-0667c>¶
屏處者。若塵霧黑闇不見面。聞屏處者。¶
常語不聞聲。彼比丘獨與女人露地共一¶
處坐波逸提。若盲不聾突吉羅。若聾¶
不盲突吉羅。若立不坐突吉羅。比丘尼¶
波逸提。式叉摩那沙彌沙彌尼突吉羅。是謂¶
為犯。不犯者。有二比丘為伴。若有識別人¶
在邊。或有客人在一處不盲不聾不聾不盲。或從¶
前過不住。或卒病倒地。或力勢所持。¶
或被繫閉。或命難梵行難不犯。不犯者¶
最初未制戒。癡狂心亂痛惱所纏(四十五竟)。¶

爾時佛在舍衛國祇樹給孤獨園。時跋難陀¶
釋子。與餘比丘共鬪欲求懺悔。跋難陀結¶
恨在心。後於異時跋難陀語彼比丘¶
言。汝隨我行到村中當與汝食。比丘報¶
言爾。爾時跋難陀到時著衣持鉢。與彼比¶
丘俱入舍衛城。將至無食處。周迴遍行。¶
餘有少時。跋難陀念言。若此比丘出舍¶
衛城至祇桓中日時已過。跋難陀語彼比¶
丘言。未曾有汝是大惡人。比丘問言。我作¶
何等過。跋難陀報言。今由汝故併使我不¶
得食。長老速去。我共汝若坐若語不樂。我¶
獨坐獨語樂跋難陀語此比丘已。便入舍¶
衛城中有食家而食時彼比丘出舍衛城¶
到祇洹精舍。日時已過不得食乏極。諸¶
比丘聞其中有少欲知足行頭陀樂學戒¶
知慚愧者。嫌責跋難陀釋子。云何語餘比¶
丘言。將汝至聚落與汝食竟不與比丘¶
食便語言汝速去。我共汝若坐若語不樂。¶
我獨坐獨語樂。遣彼比丘還祇洹中。日時
<pb:KR6k0009_T_015-0668a>¶
過竟不得食乏極。時諸比丘往至世尊¶
所頭面禮足在一面坐。以此因緣具白世¶
尊。世尊以此因緣集比丘僧呵責跋¶
難陀釋子。汝所為非。非威儀非沙門法非¶
淨行非隨順行。所不應為。云何將餘比¶
丘言與汝食竟不與食。便語言汝速去。我¶
共汝若坐若語不樂。我獨坐獨語樂。使彼¶
比丘入祇洹中。日時過不得食乏極耶。爾¶
時世尊以無數方便呵責跋難陀釋子已告¶
諸比丘。此癡人多種有漏處最初犯戒。自今¶
已去與比丘結戒。集十句義乃至正法久¶
住。欲說戒者當如是說。若比丘語餘比丘¶
如是語。大德共至聚落。當與汝食彼比丘¶
竟不教與是比丘食語言汝去。我與汝一處¶
若坐若語不樂。獨坐獨語樂。以此因緣¶
非餘方便遣去波逸提。比丘義如上。村¶
者四種村如上。食者時食。彼比丘語此比¶
丘言。至聚落間與汝食。彼竟不與比丘¶
食。便語汝去。我與汝若坐若語不樂。¶
我獨坐獨語樂。彼方便遣去捨見處聞處波¶
逸提。捨見處至聞處突吉羅。捨聞處至¶
見處突吉羅。方便遣去自捨見聞處¶
波逸提。捨見處至聞處捨聞處至見處突¶
吉羅。比丘尼波逸提。式叉摩那沙彌沙彌尼¶
突吉羅。是謂為犯。不犯者與食遣去。若病¶
若無威儀。人見不喜者。語言汝去。我當¶
送食至僧伽藍中。彼若破戒破見破威儀。¶
若眾中所舉。若被擯若應擯。若見命難¶
淨行難方便遣去。不以嫌恨故遣去不犯。
<pb:KR6k0009_T_015-0668b>¶
不犯者。最初未制戒。癡狂心亂痛惱所纏¶
(四十六竟)。¶

爾時佛在釋翅搜迦維羅衛尼拘律園中。爾¶
時摩呵男釋種。請眾僧供給藥。彼恭敬上¶
座施與好者。求者亦與不求亦與。時六¶
群比丘自相謂言。此摩訶男釋子。請眾¶
僧供給藥。彼恭敬上座施與好者。於我¶
等無恭敬心。惡者施我等。求索猶不¶
見與況不求而得。自相謂言。我等當往詣¶
其家求索難得所無有藥於是即往詣其¶
家語言。我等須如是如是藥。摩訶男報言。¶
若我家中有者當相與。若無者當為詣市求¶
買相給六群比丘報言。汝家中可無如是¶
如是藥。摩訶男報言。我家有者當相與¶
無者當為詣市求索相與。時六群比丘復語¶
言。汝請眾僧供給藥。恭敬上座與好者。求¶
者與之不求者亦與。與下座惡者。又不¶
慇懃恭敬。求索而不見與。況不求而得。汝¶
家中所無有。而請眾僧與藥。汝有愛又復¶
妄語。摩訶男報言。我先有誓要。請眾僧家¶
中所有者隨供給之。若無者當詣市買索¶
與。汝今云何言。我有愛是妄語人無有至¶
誠耶。長老去。我自今已往不復能供給眾¶
僧藥也。爾時諸比丘聞。其中有少欲知足¶
行頭陀樂學戒知慚愧者。嫌責六群比¶
丘言。摩訶男釋子信樂恭敬好樂布¶
施常供給眾僧藥。云何汝等罵詈言。他有愛¶
妄語。使斷眾僧藥耶。諸比丘往世¶
尊所。頭面禮足在一面坐。以此因緣具白
<pb:KR6k0009_T_015-0668c>¶
世尊。世尊爾時以此因緣集比丘僧。呵責¶
六群比丘言。汝所為非。非威儀非沙門法¶
非淨行非隨順行。所不應為。云何摩訶男¶
釋子有信心。好樂布施常供給眾僧藥。而¶
汝等罵詈。有愛妄語。使斷眾僧藥耶。¶
世尊以無數方便呵責六群比丘已¶
告諸比丘言。此癡人多種有漏¶
處最初犯戒。自今已去與比丘結戒。集十¶
句義乃至正法久住。欲說戒者當如是說。¶
若比丘應受四月因緣請與藥若過受¶
者波逸提。如是世尊與比丘結戒。時諸病¶
比丘。有畏慎心不敢過受藥白佛。佛言。¶
自今已去聽諸病比丘過受藥。自今已去當¶
如是說戒。若比丘無病受四月請與藥過受¶
波逸提。如是世尊與比丘結戒。時諸居¶
士常請諸比丘與藥。諸比丘有畏慎心。不¶
敢受常請供給藥白佛。佛言。自今已去聽¶
諸比丘受常請供給藥。自今已去當如是說¶
戒。若比丘無病受四月請與藥若過受除常¶
請者波逸提。如是世尊與比丘結戒。時摩¶
訶男釋種復作是念。我今不可以一人二¶
人故斷眾僧藥耶。今故當應更請眾僧供¶
給藥。作是念已即便至僧伽藍中。請諸比¶
丘言。願諸大德僧受我請供給藥。諸比丘各¶
各心有畏慎。不敢受更請與藥白佛。佛¶
言自今已去聽諸比丘受更請藥。諸比¶
丘便計前日數白佛。佛言。不應計前日數¶
應從斷藥還與已來日從此為數。自今已¶
去當如是說戒。若比丘無病受四月請與
<pb:KR6k0009_T_015-0669a>¶
藥過受。除常請更請波逸提。如是世尊¶
與比丘結戒。時諸居士請比丘與分藥。¶
諸比丘畏慎不敢受白佛。佛言。自今已去¶
聽諸比丘受分藥。自今已去當如是說戒。若¶
比丘無病受四月請與藥。若過受除常請更¶
請與分藥波逸提。如是世尊與比丘¶
結戒。爾時諸居士請比丘與盡形壽藥。諸比¶
丘畏慎不敢受盡形壽藥白佛。佛言。自今¶
已去聽諸比丘受盡形壽藥如是世尊與¶
比丘結戒。請比丘四月與藥無病¶
比丘應受。若過受除常請更請分請盡¶
形壽請波逸提。比丘義如上。四月者夏四月¶
緣者藥請也。病者醫所教服藥¶
也常請者。其人作如是言。我常與藥。更¶
請者。斷已後復更與請。與分藥者。持藥至¶
僧伽藍中分與盡形壽請者。其人言我當盡¶
形壽與藥。請者有四種。或有請夜有限齊¶
藥無限齊。或藥有限齊夜無限齊。¶
或有請藥有限齊夜亦有限齊或有請夜¶
無限齊藥無限齊。云何請夜有限齊藥無¶
限齊。彼作夜分齊不作藥分齊我與如¶
許夜藥是謂請夜有分齊藥無分齊。云何請¶
藥有分齊夜無分齊。彼作藥分齊不作夜¶
分齊。作如是言。我與如是藥是為請藥有¶
分齊。夜無分齊云何請夜有分齊。藥有¶
分齊。彼作夜分齊藥分齊如是言。爾許¶
夜與如是藥。是謂請夜有分齊藥有分齊。¶
云何請夜無分齊。藥無分齊彼不作夜¶
分齊藥分齊。作如是言。我請汝與藥。是
<pb:KR6k0009_T_015-0669b>¶
謂請夜及藥無分齊。是中請夜有分齊¶
藥無分齊。夜有分齊藥有分齊。應夏四月¶
受請。是中藥有分齊夜無分齊。夜無分齊¶
藥無分齊。應隨施時受。彼比丘無病應¶
受夏四月與藥。若過受除常請更請分請盡¶
形壽請咽咽波逸提。比丘尼波逸提。式叉¶
摩那沙彌沙彌尼突吉羅。是謂為犯不犯者。¶
受四月請與藥。病者過受請常請更請分請¶
盡形壽請無犯。無犯者。最初未制戒。癡狂¶
心亂痛惱所纏(四十七竟)。¶

爾時佛在舍衛國祇樹給孤獨園。時王波斯¶
匿土境人民反叛時王自領六軍征伐。時¶
六群比丘往至軍中觀看軍陣。時波斯¶
匿王言。諸尊。在此軍中欲何所為。六群報¶
言。我無所作來看軍陣耳。時波斯匿王聞¶
已心甚不悅。王復問言。今者欲何所至耶。¶
六群報言。我等欲詣舍衛國見佛。時王語¶
言。若至舍衛國者。持我名禮拜問訊世¶
尊言。起居輕利遊步康強教化有勞耶。令¶
持此一裹石蜜奉上世尊。以此因緣具白¶
世尊。爾時六群比丘。即往舍衛城詣祇洹¶
精舍。禮世尊足在一面坐。即稱波斯¶
匿王名言。禮拜問訊世尊起居輕利遊步康¶
強教化有勞耶。以此一裹石蜜奉上世尊。¶
以此因緣具白世尊。世尊爾時以此因¶
緣呵責六群比丘。汝所為非。非威儀非沙¶
門法非淨行非隨順行。所不應為。云何汝¶
等癡人。乃觀王者軍陣勢力。世尊以¶
無數方便呵責六群比丘已告諸比丘。此
<pb:KR6k0009_T_015-0669c>¶
癡人多種有漏處最初犯戒。自今已去與比¶
丘結戒。集十句義乃至正法久住。欲說戒¶
者當如是說。若比丘往觀軍陣波逸提。如¶
是世尊與比丘結戒。爾時波斯匿王土境人¶
民反叛。有大臣兄弟二人。兄名梨師達。弟¶
名富羅那。王使此二人領軍征伐。此二人¶
渴仰欲見比丘。即遣使往請比丘。大德來¶
我欲相見。諸比丘皆有畏慎心言世尊制¶
戒。若比丘往觀軍陣者波逸提。時諸比丘¶
往白世尊。世尊告言。若須有所白若有請¶
喚者聽往。自今已去當如是說戒。若比丘¶
往觀軍陣除餘時因緣波逸提比丘義如¶
上。陣者若戲若鬪。軍者或一軍二軍三軍四¶
軍。一軍者。一象軍一馬軍車軍步軍¶
。若純有馬軍純象軍步軍車軍。二軍¶
者。二象二馬二車二步。或有象馬或象車或¶
象步或馬車或馬步或車步。三軍者。三¶
象三馬三車三步。或象馬車或象馬步或¶
馬車步。四軍者。四象四馬四車四步。¶
或象馬車步。彼比丘往觀軍陣。從道¶
至道。從道至非道。從非道至道。從下¶
至高。從高至下。去而見者波逸提。不見¶
者突吉羅。若方便莊嚴欲觀而不去者一切¶
突吉羅。若比丘先在道行。軍陣後至。比丘¶
應下道避若不避者突吉羅。比丘尼波逸¶
提。式叉摩那沙彌沙彌尼突吉羅。是謂為¶
犯。不犯者。若比丘有事往。若彼請去。或力¶
勢者將去。若先前行軍陣後至下道避。若水¶
陸道斷。賊難惡獸難水大長。若為力勢所
<pb:KR6k0009_T_015-0670a>¶
繫縛去。或命難梵行難不下道無犯。無犯¶
者。最初未制戒。癡狂心亂痛惱所纏(四十八竟)。¶

爾時佛在舍衛國祇樹給孤獨園。爾時六群¶
比丘。有時因緣至軍中宿。時諸居士見自¶
相謂言。我等為恩愛故在此耳。而此¶
沙門復在此何為耶。爾時諸比丘聞。中有¶
少欲知足行頭陀樂學戒知慚愧者。嫌責¶
六群比丘言。世尊制戒有時因緣乃得至¶
軍中。汝等云何乃於軍中止宿耶。諸¶
比丘往世尊所。以此因緣具白世尊。¶
世尊以此因緣集比丘僧。呵責六群比丘。¶
汝所為非。非威儀非沙門法非淨行非隨¶
順行。所不應為。云何六群比丘。有時因緣¶
得至軍中。汝等何事乃在軍中宿耶。世尊¶
以無數方便呵責六群比丘已告諸比丘。¶
此癡人多種有漏處最初犯戒。自今已去與¶
比丘結戒。集十句義乃至正法久住。欲說¶
戒者當如是說。若比丘有因緣聽至軍中¶
二宿三宿。過者波逸提。比丘義如上。若比丘¶
有因緣欲至軍中得二宿住。至第三宿¶
明相未出時應離聞處見處。彼比丘軍中二¶
宿已。至第三宿明相未出不離聞見處。¶
明相出波逸提。若離見處至聞處突吉羅。¶
離聞處至見處突吉羅。比丘尼波逸提。式¶
叉摩那沙彌沙彌尼突吉羅。是謂為犯。不犯¶
者。得二宿已第三宿明相未出離聞見¶
處。若水陸道斷。若惡獸難。盜賊難。水大¶
長。為力勢者所執留。或被繫閉。或命難梵行難¶
。得二宿軍中住至三宿明相
<pb:KR6k0009_T_015-0670b>¶
出不離聞見處不犯。不犯者。最初¶
未制戒。癡狂心亂痛惱所纏(四十九竟)。¶
《四分律藏》卷第十五
<pb:KR6k0009_T_015-0671a>¶

