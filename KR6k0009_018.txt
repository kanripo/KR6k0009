#-*- mode: mandoku-view; -*-
#+DATE: 2015-08-30 20:40:07.447366
#+TITLE: 四分律
#+PROPERTY: CBETA_ID T22n1428
#+PROPERTY: ID KR6k0009
#+PROPERTY: SOURCE Taisho Tripitaka Vol. 22, No. 1428
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@SHENGYI
#+PROPERTY: LASTPB <pb:KR6k0009_T_018-0685b> 
#+PROPERTY: JUAN 18
¶
《四分律藏》卷第十八(初分之十八)¶
¶
罽賓三藏佛陀耶舍¶
共竺佛念等譯¶
拒勸學戒¶

爾時佛在拘睒毘國瞿師羅園中。爾時闡¶
陀比丘。餘比丘如法諫時。作如是言。我今¶
不學此戒。當問餘智慧持律比丘。時諸比¶
丘聞。其中有少欲知足行頭陀樂學戒知¶
慚愧者。嫌責闡陀比丘言。云何諸比丘如法¶
諫時。便作如是言。我今不學此戒。當問¶
餘智慧持律比丘。諸比丘往世尊所。¶
頭面禮足在一面坐。以此因緣具白世尊。¶
世尊爾時以此因緣集比丘僧。呵責闡陀¶
比丘言。汝所為非。非威儀非沙門法非淨¶
行非隨順行。所不應為。云何闡陀比丘。餘¶
比丘如法諫時。作如是語。我今不學此戒。¶
當問餘智慧持律比丘。以無數方便呵責¶
闡陀已告諸比丘。此癡人多種有漏處最初¶
犯戒。自今已去與比丘結戒。集十句義乃¶
至正法久住。欲說戒者當如是說。若比丘。¶
餘比丘如法諫時如是語。我今不學此戒。¶
當難問餘智慧持律比丘者波逸提。若為¶
知為學故應難問。比丘義如上。如法者。¶
如法如律如佛所教。彼比丘如法諫此比¶
丘時。此比丘作如是語。我今不學此戒。當¶
難問餘智慧持律比丘。若說而了了者波逸¶
提。不了了者突吉羅。比丘尼波逸提。式叉摩
<pb:KR6k0009_T_018-0685c>¶
那沙彌沙彌尼突吉羅。是謂為犯。不犯者。彼¶
比丘癡不解故。此比丘作如是語汝¶
還問汝和上阿闍梨。汝可更學問誦經。若¶
其事實爾。或戲笑語或疾疾語或獨語或夢¶
中語。或欲說是錯說彼無犯。無犯者。最¶
初未制戒。癡狂心亂痛惱所纏(七十一)。¶

毀呰毘尼戒爾時佛在舍衛國祇樹給孤獨園。爾時有¶
眾多比丘。共集在一處。誦正法誦毘尼。時¶
六群比丘自相謂言。此比丘等集在一處。誦¶
正法誦毘尼。彼諸比丘誦律通利必當數¶
數舉我罪。我今寧可往語彼比丘。長老何¶
用此雜碎戒為。若欲誦者。當誦四事。若¶
必欲誦者。當誦四事十三事。餘者不應誦。¶
何以故。汝等若誦者。使人懷疑憂惱。時六¶
群比丘。便往語彼比丘言。長老用學此¶
雜碎戒為。若欲誦者。當誦四事。若必欲¶
誦者。當誦四事十三事。餘者不應誦。何以¶
故。說是戒時。令人懷疑憂惱。餘比丘即觀¶
察。此六群比丘欲滅法故作是語耳。諸¶
比丘聞。其中有少欲知足行頭陀樂學戒¶
知慚愧者。嫌責六群比丘言。云何汝。¶
欲滅法故作如是語諸比丘往世¶
尊所。頭面禮足在一面坐。以此因緣具白¶
世尊。世尊爾時以此因緣集比丘僧。呵責¶
六群比丘言。汝所為非。非威儀非沙門法¶
非淨行非隨順行。所不應為。云何汝等。¶
欲滅法故作如是語耶。世尊以無數方便¶
呵責六群比丘已告諸比丘。此癡人多種有¶
漏處最初犯戒。自今已去與比丘結戒。集十
<pb:KR6k0009_T_018-0686a>¶
句義乃至正法久住。欲說戒者當如是說。¶
若比丘說戒時作是語。大德。何用說是雜碎¶
戒為說是戒時令人惱愧懷疑。輕呵戒。¶
故波逸提。比丘義如上。彼比丘。若自說戒¶
時。若他說時。若誦時。作如是語。長老。何用¶
誦此雜碎戒為。若欲誦者。當誦四事。若¶
必誦者。當誦四事十三事。何以故。若誦是¶
戒時。令人懷疑惱愧。說而了了者波逸提。¶
不了了者突吉羅。毀呰毘尼者波逸提。毀¶
呰阿毘曇者突吉羅。及餘契經毀呰者突吉¶
羅。比丘尼波逸提。式叉摩那沙彌沙彌尼突¶
吉羅。是謂為犯。不犯者。若語言。先誦阿毘¶
曇然後誦律。先誦餘契經後誦律。若¶
有病者其須差然後誦律。當勤求方便。於¶
佛法中成四沙門果。然後當誦律。不欲¶
滅法故作是語。或戲笑語或疾疾語或夢中¶
語或獨語。欲說此乃錯說彼無犯。無犯者。¶
最初未制戒。癡狂心亂痛惱所纏(七十二竟)。¶

不攝耳聽法戒爾時佛在舍衛國祇樹給孤獨園。時六群比¶
丘中有一比丘。當說戒時犯罪。自知罪障。¶
恐清淨比丘發舉。便先詣清淨比丘所語言。¶
我今始知是法戒經所載半月半月說戒經¶
來。諸比丘察知。六群比丘布薩時犯戒。自¶
知罪障。恐清淨比丘發舉。便先詣清淨比丘¶
所語言。我今始知此法戒經所載半月半月說戒經來。諸比丘聞。其中有少欲知足¶
行頭陀樂學戒知慚愧者。嫌責六群比¶
丘言。云何汝等。說戒時犯罪而自知罪障。¶
恐清淨比丘發舉。便先詣清淨比丘所語言。
<pb:KR6k0009_T_018-0686b>¶
經¶
所載。諸比丘往世尊所。頭面禮足在¶
一面坐。以此因緣具白世尊。世尊爾時以¶
此因緣集比丘僧。呵責六群比丘言。汝所¶
為非。非威儀非沙門法非淨行非隨順¶
行。所不應為。云何說戒時犯罪。自知罪¶
障。恐清淨比丘發舉。便先詣清淨比丘所語¶
言。我今始知此法戒經所載半月說¶
戒經來。爾時世尊以無數方便呵責六群¶
比丘中一比丘已告諸比丘言。此愚癡人。¶
多種有漏處最初犯戒。自今已去與比丘結¶
戒。集十句義乃至正法久住。欲說戒者當¶
如是說。若比丘說戒時作如是語。我今始¶
知此法是戒經半月半月說戒經來。¶
餘比丘知是比丘若二若三說戒中坐何況¶
多。彼比丘無如無解。若犯罪應如法治。更¶
重增無知罪。語言長老。汝無利不善得。汝¶
說戒時。不用心念不一心兩耳聽法。彼¶
無知故波逸提。比丘義如上。彼比丘若自說¶
戒時。若他說時。若誦戒時。作如是語。長¶
老。我今始知如是法戒經所載半月半月說¶
戒經來。餘比丘。知是比丘二三在布薩中¶
坐何況多。彼比丘無知無解隨所犯罪。¶
如法治應重增無知罪。長老。汝無利不善¶
得。汝說戒時。不善用意思惟。一心聽¶
法。無知故重與波逸提。若不與者彼¶
突吉羅。比丘尼波逸提。式叉摩那沙彌沙彌¶
尼突吉羅。是謂為犯。不犯者。若未曾聞說¶
戒今始聞。若未曾聞廣說今始聞。若戲笑
<pb:KR6k0009_T_018-0686c>¶
語若疾疾語若獨語夢中語。欲說此錯¶
說彼無犯。無犯者。最初未制戒。癡狂心亂¶
痛惱所纏(七十三)。¶

爾時佛在羅閱城耆闍崛山中。爾時尊者¶
沓婆摩羅子比丘。眾中差令典眾僧床座臥¶
具及分飲食。彼以僧事以塔事故。外人有¶
為初立寺初立房初作池井。而設會布施。¶
不得往赴彼。衣服破壞垢膩不淨。於異¶
時有人施眾僧貴賈衣。眾僧自相謂言。此¶
尊者沓婆摩羅子比丘。眾僧差典床座臥具¶
及分飲食。彼以僧事塔事故。外人有初立¶
寺初立房初作池井而設會布施。不得¶
赴彼請。衣服破壞垢膩不淨。我等宜可以¶
此衣與之。時眾人白二羯磨已以此衣與¶
之。當白羯磨時。六群比丘亦在眾中。既與¶
衣已便作是語。此諸比丘逐所親以眾僧¶
衣與之。時諸比丘聞。其中有少欲知足行¶
頭陀樂學戒知慚愧者。嫌責六群比丘¶
言。云何汝等。共在眾中作羯磨施與彼衣¶
後方言。諸比丘逐所親以眾僧衣與之。¶
爾時諸比丘往世尊所。頭面禮足在一面¶
坐。以此因緣具白世尊。世尊爾時以此因¶
緣集比丘僧。呵責六群比丘言。汝所為非。¶
非威儀非淨行非隨順行。所¶
不應為。云何汝等。共集一處作白羯磨¶
以衣與彼。既與衣已後方言。諸比丘逐所¶
親以眾僧衣與之。世尊以無數方便¶
呵責六群比丘已告諸比丘。此癡人多種有¶
漏處最初犯戒。自今已去與比丘結戒。集
<pb:KR6k0009_T_018-0687a>¶
十句義乃至正法久住。欲說戒者當如是¶
說。若比丘共同羯磨已後如是言。諸比丘¶
隨親厚以眾僧物與者波逸提。比丘義如¶
上。親厚者。同和上同阿闍梨坐起言語親¶
厚者是。僧物者。如上所說。物者衣鉢針筒¶
尼師襢下至飲水器。彼比丘先共眾中作¶
羯磨已後悔。諸比丘逐親厚以言僧衣¶
物與之。說而了了者波逸提。不了了眾突吉¶
羅。比丘尼波逸提。式叉摩那沙彌沙彌尼突¶
吉羅。是謂為犯。不犯者。其事實爾。隨親厚¶
以僧物與之無犯。或戲笑語或疾疾語¶
或獨處語或夢中語。或欲說此乃錯說彼一¶
切無犯。無犯者。最初未制戒。癡狂心亂痛¶
惱所纏(七十四)。¶

僧斷事未竟默然起戒爾時佛在舍衛國祇樹給孤獨園。時有眾¶
多比丘集在一處共論法毘尼。時六群比¶
丘自相謂言。看此諸比丘共集一處。似欲¶
為我等作羯磨。即從坐起而去。諸比丘語¶
言。汝等且住勿去。有僧事而故去不住。¶
其中有少欲知足行頭陀樂學戒知慚愧¶
者。嫌責六群比丘言。眾僧集欲論法事。云¶
何便從坐起去。諸比丘往至世尊所。¶
頭面禮足在一面坐。以此因緣具白世尊。¶
世尊爾時以此因緣集比丘僧。呵責六群¶
比丘言。汝所為非。非威儀非沙門法非¶
淨行非隨順行。所不應為。云何汝等。眾僧¶
集欲論法事。從坐起而去。世尊以無數方¶
便呵責已告諸比丘。此癡人。多¶
種有漏處最初犯戒。自今已去與比丘結戒。
<pb:KR6k0009_T_018-0687b>¶
集十句義乃至正法久住。欲說戒者當如¶
是說。若比丘。眾僧斷事未竟起去者波逸¶
提。如是世尊與比丘結戒。諸比丘或營僧¶
事。或營塔事。或瞻視病比丘事疑。佛言。¶
自今已去聽與欲。自今已去當如是說戒。¶
若比丘。眾僧斷事未竟。不與欲而起去波¶
逸提。比丘義如上。僧者一說戒一羯磨。事者¶
有十八破僧事法非法乃至說不說。若比丘。¶
僧斷事未竟而起去。動足出戶外波逸提。¶
一足在戶外一足在戶內。方便欲去而不¶
去。若期欲去而不去。一切突吉羅。比丘¶
尼波逸提。式叉摩那沙彌沙彌尼突吉羅。是¶
謂為犯。不犯者。有僧事塔寺事。有瞻視病¶
人事。與欲無犯。若口噤不能與欲。若非¶
法羯磨非毘尼羯磨。或為僧事。或為塔寺¶
事。或為和上同和上阿闍梨同阿闍梨。¶
或為知識親厚方便。為作損減無利作無¶
住處羯磨。如是不與欲去一切無犯。無犯¶
者最初未制戒。癡狂心亂痛惱所纏(七十五)。¶

與欲後還悔戒爾時佛在舍衛國祇樹給孤獨園。時六群比¶
丘中有犯事者。恐眾僧彈舉六人。便共¶
相隨至大食小食上。若眾僧大集說法時若¶
說戒時。六人共俱不相捨離。使諸比丘無由¶
得與作羯磨。後於異時。六群比丘作衣。諸¶
比丘自相謂言。此六群比丘今在此作衣。欲¶
作羯磨者今正是時。即遣使喚言。汝等來。¶
眾僧有事。六群比丘報言。僧有何事。我¶
等亭作衣不得往。僧報言。汝等若不欲¶
來。可令一二比丘持欲來。六群比丘即令
<pb:KR6k0009_T_018-0687c>¶
一比丘受欲來。爾時眾僧。即與此一比丘¶
作羯磨。作羯磨已。即還至彼六群比丘¶
所。彼問言。眾僧何所作為。此比丘報言。於¶
我身無利。問言。以何事於汝身無利。¶
報言。眾僧與我作羯磨。六群比丘前與欲¶
已。後便悔言。彼作羯磨者。非為羯磨。羯¶
磨不成。我以彼事故與欲。不以此事¶
諸比丘聞其中有少欲知足行頭陀樂學戒¶
知慚愧者。嫌責六群比丘言。云何汝等與¶
欲已後自悔言。我以彼事與欲不以此事。¶
諸比丘往世尊所。頭面禮足在一面¶
坐。以此因緣具白世尊。世尊以此因¶
緣集比丘僧。呵責六群比丘言。汝所為非。¶
非威儀非淨行非隨順行。所不應為。云何前與欲已後自悔言。我以彼¶
事與欲。不以此事耶。世尊以無數方便¶
呵責已告諸比丘。此癡人。多種¶
有漏處最初犯戒。自今已去與比丘結戒。¶
集十句義乃至正法久住。欲說戒者當如¶
是說。若比丘與欲已後悔者波逸提。比丘義¶
如上。若比丘與欲已後悔。作是言。汝等¶
作羯磨非羯磨羯磨不成。我以彼事故與¶
欲。不以此事。說而了了者波逸提。不了了¶
突吉羅。比丘尼波逸提。式叉摩那沙彌沙彌¶
尼突吉羅。是謂為犯。不犯者。其事實爾。非¶
羯磨羯磨不成故。便作是言。非羯磨羯磨¶
不成不犯。若戲笑語疾疾語獨處語夢中語。¶
欲說此乃錯說彼一切無犯。無犯者。最初¶
未制戒。癡狂心亂痛惱所纏(七十六)。
<pb:KR6k0009_T_018-0688a>¶

屏處默然聽戒爾時佛在舍衛國祇樹給孤獨園。時六群比¶
丘。聽諸比丘鬪諍言語已。而向彼人說。令¶
僧未有諍事而有諍事。已有諍事而不除滅。¶
諸比丘作如是念。以何因緣令僧未有諍¶
事而有諍事。已有諍事而不除滅。諸比丘¶
即察知之。是六群比丘。聽諸比丘鬪諍語¶
言已。而向彼說故爾耳。時諸比丘聞。其¶
中有少欲知足行頭陀樂學戒知慚愧者。¶
嫌責六群比丘言。汝等云何。聽諸比丘鬪諍。¶
已。而向彼說。令僧未有諍事而有諍事。¶
已有諍事而不除滅。諸比丘往世尊所。頭¶
面禮足在一面坐。以此因緣具白世尊。世¶
尊爾時以此因緣集比丘僧。呵責六群比¶
丘言。汝所為非。非威儀非淨¶
行非隨順行。所不應為。云何汝等。聽諸¶
比丘諍已而向彼說。令僧未有諍事而有¶
諍事。已有諍事而不除滅。世尊以無數方¶
便呵責已告諸比丘。此癡人。多¶
種有漏處最初犯戒。自今已去與比丘結戒。¶
集十句義乃至正法久住。欲說戒者當如¶
是說。若比丘。比丘共鬪諍已聽此語向彼¶
說波逸提比丘義如上。鬪諍有四種。言諍¶
覓諍犯諍事諍。聽者。屏聽他語。若比丘往聽¶
他諍比丘諍語。從道至道。從道至非道。從¶
非道至道。從高至下。從下至高。往而聞¶
波逸提。不聞突吉羅。若方便欲去而不去。¶
若共期去而不去。一切突吉羅。若二人共在¶
闇地語。當彈指若謦欬驚之。若不爾¶
突吉羅。若二人隱處語。亦當彈指謦欬。若不
<pb:KR6k0009_T_018-0688b>¶
突吉羅。若在道行有二人在前共語。亦¶
當彈指謦欬。若不突吉羅。比丘尼波逸¶
提。式叉摩那沙彌沙彌尼突吉羅。是謂為犯。¶
不犯者。若二人在闇處共語。謦欬彈指。若¶
二人在屏處語。彈指謦欬。在道行二人在¶
前行共語。若後來謦欬彈指。若欲作非法羯¶
磨非毘尼羯磨。若為眾僧。若為塔寺。若為¶
和上同和上若阿闍梨同阿闍梨親厚知¶
識。欲作損減無利無住處。如是等羯磨。¶
欲得知之而往聽無犯。無犯者。最初未制¶
戒。癡狂心亂痛惱所纏(七十七)。¶

瞋恚打他戒爾時佛在舍衛國祇樹給孤獨園。爾時六群¶
比丘中有一比丘。瞋恚打十七群比丘。其被¶
打人高聲大喚言。止止莫打我。時比房比¶
丘聞。即問言。汝何故大喚。時被打比丘答言。¶
向為彼比丘所打。時諸比丘聞。其中有少¶
欲知足行頭陀樂學戒知慚愧者。嫌責六¶
群比丘言。云何以瞋恚乃打十七群比丘。¶
時諸比丘往世尊所。頭面禮足在一面坐。¶
以此因緣具白世尊。世尊爾時以此因緣¶
集比丘僧。呵責六群比丘言。汝所為非。非¶
威儀非淨行非隨順行。所不¶
應為。云何汝等乃打十七群比丘。世尊以¶
無數方便呵責六群比丘已告諸比丘。此¶
癡人。多種有漏處最初犯戒。自今¶
已去與比丘結戒。集十句義乃至正法久¶
住。欲說戒者當如是說。若比丘。瞋恚故不¶
喜打比丘者波逸提。比丘義如上。打者若¶
手若石若杖。若比丘。以手石杖打比丘者
<pb:KR6k0009_T_018-0688c>¶
一切波逸提。除杖手石。若以餘戶鑰曲鉤¶
拂柄香爐柄挃者一切突吉羅。比丘尼波逸¶
提。式叉摩那沙彌沙彌尼突吉羅。是謂為犯。¶
不犯者。若有病須人槌打。若食噎須椎¶
脊。若共語不聞而觸令聞。若睡時以身委¶
他上。若來往經行時共相觸。若掃地時杖頭¶
誤觸一切無犯。無犯者。最初未制戒。癡狂¶
心亂痛惱所纏(七十八)。¶

手搏他戒爾時佛在舍衛國祇樹給孤獨園。時六群比¶
丘以手搏十七群比丘。其被搏人高聲大喚¶
言。止止莫爾。比房比丘聞。即問言。汝何故¶
大喚。報言。此比丘以手搏我故大喚。諸比¶
丘聞。其中有少欲知足行頭陀樂學戒知¶
慚愧者。嫌責六群比丘言。汝云何以手搏¶
十七群比丘。諸比丘往世尊所。頭面禮¶
足在一面坐。以此因緣具白世尊。世尊爾¶
時以此因緣集比丘僧。呵責六群比丘言。¶
汝所為非非威儀非沙門法非淨行非¶
隨順行。所不應為。云何汝等以手搏十七¶
群比丘。世尊以無數方便呵責六群比丘¶
已告諸比丘。此癡人多種有漏處最初犯戒。¶
自今已去與比丘結戒。集十句義乃至正¶
法久住。欲說戒者當如是說。若比丘。瞋恚¶
不喜以手搏比丘者波逸提。比丘義如上。¶
手者兩手。彼比丘瞋恚以手搏彼比丘者波¶
逸提。除手已。若戶鑰拂柄香爐柄挃一切突¶
吉羅。比丘尼波逸提。式叉摩那沙彌沙彌尼¶
突吉羅。是謂為犯。不犯者。若他欲打舉手¶
遮。若象馬來。若盜賊來。若惡獸來。若有持刺
<pb:KR6k0009_T_018-0689a>¶
來舉手遮無犯。若渡水。若欲從溝瀆泥¶
水處過相近舉手招喚餘比丘觸彼無犯。¶
若彼不聞語手挃令聞。若眠時。若行來入¶
出。若掃地。若以杖誤觸。不故作一切無¶
犯。無犯者。最初未制戒。癡狂心亂痛惱所¶
纏(七十九)。¶

僧殘謗他戒爾時佛在舍衛國祇樹給孤獨園。爾時六群¶
比丘。瞋恚故。以無根僧伽婆尸沙。謗十七¶
群比丘。時諸比丘聞已。其中有少欲知足行¶
頭陀樂學戒知慚愧者。嫌責六群比丘¶
言。汝云何瞋恚故。以無根僧伽婆尸沙。謗¶
十七群比丘。諸比丘往世尊所。頭面禮足¶
在一面坐。以此因緣具白世尊。世尊爾時¶
以此因緣集比丘僧。呵責六群比丘言。汝¶
所為非。非威儀非淨行非隨¶
順行。所不應為。汝云何瞋恚故。以無根僧¶
伽婆尸沙。謗十七群比丘。世尊以無數方¶
便呵責六群比丘已告諸比丘言。此癡人多¶
種有漏處最初犯戒。自今已去與諸比丘結¶
戒。集十句義乃至正法久住。欲說戒者當¶
如是說。若比丘。瞋恚故以無根僧伽婆尸¶
沙謗者波逸提。比丘義如上。根者有三根。¶
見根聞根疑根。見根者。實見弄陰失精。或¶
見與婦女身相觸。或見與婦女麁惡語。或¶
見與婦女前自歎譽己身。或見共相媒嫁¶
時。若餘人見。從彼人聞者。是謂見根。聞根¶
者。聞弄陰失精或聞與婦女身相近。或聞¶
與婦女麁惡語。或聞婦女前自歎譽身。或¶
聞共相媒嫁。若彼人聞從彼聞。是謂聞根。
<pb:KR6k0009_T_018-0689b>¶
疑根者。有二因緣生疑。見生疑聞生疑。云¶
何見生疑。其人見共婦女出林時見入林¶
時。或見露身無衣不淨流出污身。或見¶
與惡知識從事或共戲。是為見而生疑。云¶
何聞中生疑。或闇處聞動床聲。聞草蓐聲。¶
聞喘息聲。聞語聲。或聞交會聲。或聞彼人¶
自言我犯失精。或言我與女人身相觸。或¶
言我與婦女麁惡語。或言我於婦女前自¶
歎說身。或言我媒嫁男女。聞如是等於中¶
生疑。除此三根已。以餘謗者。是為無根。¶
若比丘瞋恚故。以無根僧伽婆尸沙謗。說了¶
了者波逸提。不了了者突吉羅。比丘尼波逸¶
提。式叉摩那沙彌沙彌尼突吉羅。是謂為犯。¶
不犯者。見根聞根疑根。若說其實欲令¶
改悔而不誹謗。若戲笑語疾疾語獨處語¶
夢中語。若欲說此錯說彼無犯。無犯者。最¶
初未制戒。癡狂心亂痛惱所纏(八十)。¶

入王宮戒爾時佛在舍衛國祇樹給孤獨園。時舍衛城¶
中。有一大姓婆羅門。名耶若達。多饒財寶¶
生業無量。田地殼食不可稱計。金銀車[(王*巨)/木]馬¶
瑙真珠琥珀水精琉璃。象馬奴婢庫藏溢滿¶
威相具足。時有一婢名曰黃頭。常守末羅¶
園。時彼婢常愁憂言。我何時當勉出於婢。¶
時彼婢晨朝得已食分乾飯持詣園中。爾時¶
世尊。時到著衣持鉢欲入城乞食。時黃頭¶
婢遙見如來。心自念言。我今寧可持此飯¶
施彼沙門。或可脫此婢使。即授飯施如¶
來。爾時世尊。慈愍故為受還精舍。時黃頭婢¶
即前進入末羅園中。時波斯匿王。嚴四種
<pb:KR6k0009_T_018-0689c>¶
兵出外遊獵。從人各各分張馳逐群鹿。天¶
時大熱王疲乏。遙見末羅園相去不遠。¶
即迴車往留車在外步入園中。時黃頭遙¶
見王波斯匿來。即生念。彼人來者。行步舉¶
動非是常人。即前奉迎言。善來大人。可就¶
此處坐。即脫一衣敷之令王坐。黃頭問言。¶
不審須水洗脚不。王言可爾。黃頭即以藕¶
葉取水與王。王自以水洗。黃頭為王揩¶
脚。黃頭復問王言。欲洗面不。王言可爾。¶
黃頭即更以藕葉盛水與王洗面黃頭復¶
問王言。欲飲不。王言欲飲。黃頭即詣¶
池更洗手。取好藕葉盛水與王飲。黃頭復¶
問王言。不審欲小臥息不。王言欲臥息即¶
復更脫一衣與王。敷之令王臥息。時黃頭¶
見王臥已。在前長跪。按脚及處處支節。解¶
王疲勞。黃頭。身如天身。細軟妙好。王著細¶
滑。心念言。未曾有如此女人總明。我所不¶
教而悉為之。王即問言。汝是誰家女。黃頭¶
報言。我是耶若達家婢。使差我常守此末¶
羅園。如是語頃。波斯匿王大臣。尋王車迹¶
來詣園中。跪拜王足已各在一面立。王¶
勅一人言。汝速喚耶若達婆羅門來。即受王¶
教。喚婆羅門將來詣王所。跪拜王足在¶
一面立。王問言。此女人是汝婢耶。婆羅門答¶
言是。王言。吾今欲取為婦。汝意云何。婆羅¶
門報言。此是婢使。云何為婦。王言無苦。但¶
論賈直。婆羅門報言。欲論賈直直¶
百千兩金。我豈可取王賈。今持奉上¶
大王。王言不爾。我今取為婦。云何不與價。
<pb:KR6k0009_T_018-0690a>¶
王即出百千兩金與婆羅門已。遣使詣宮¶
取種種瓔珞衣裳服飾。沐浴澡洗莊嚴女身。¶
同載入宮眾臣衛從。時黃頭心自念言。此非¶
餘人乃是王波斯匿。即得處宮裏。習學種¶
種伎術書算印畫眾形像歌舞戲樂。無事不¶
知。從末利園中將來故。即莂之。為末利¶
夫人。年遂長大。王甚愛敬。復於異時。王於¶
五百女人中立為第一夫人。在高殿上。便¶
自念言。我以何業報因緣得勉於婢。今¶
受如是快樂。復作是念言。將是我先以和¶
蜜乾飯分施與沙門。以此因緣故今得勉¶
婢。受如是快樂耳。即問左右人言。舍衛¶
城中頗有如此像貌沙門不。答言有。是如¶
來無所著至真等正覺。夫人聞已歡喜。便欲¶
往至佛所。即詣王波斯匿白言。我欲見佛¶
禮拜問訊。王報言。宜知是時。末利夫人。即¶
嚴駕五百乘車五百婇女侍從。出舍衛城¶
詣祇桓精舍。到已下車。步入園中。遙見¶
如來。顏貌端正諸根寂定。得上調伏如調¶
象王。又如澄淵清淨無穢。見已發歡喜來詣¶
佛所。頭面禮足在一面坐。白佛言。以何因¶
緣受女人身。顏貌醜陋見者不歡。資財乏¶
少無有威力。復何因緣顏貌醜陋見者不歡。¶
資財無乏無有威力。復何因緣顏貌醜陋見¶
者不歡。資財無乏大有威力。復何因緣顏¶
貌端正見者歡喜。資財無乏大有威力。爾時¶
世尊告末利夫人。或有女人。心多瞋恚喜¶
惱於人。若以少言現大瞋恚。若以多言¶
亦現大瞋恚。亦不布施沙門。婆羅門貧窮
<pb:KR6k0009_T_018-0690b>¶
孤老來乞求者。衣服飲食象馬車乘香華瓔¶
珞房舍臥具燈燭一切皆不施與。若見他得¶
利養而生嫉心。是故末利女人。多瞋恚故。¶
顏貌醜陋見者不歡。以不布施故。資財乏¶
少。見他得利養生嫉妬心生故。無有威力若¶
末利夫人。心多瞋恚喜惱於人。以少言現¶
大瞋恚。以多言亦現大瞋恚。而能布施沙¶
門婆羅門貧窮孤老來乞求者。衣服飲食象¶
馬車乘香華瓔珞房舍臥具皆給與之。見他¶
得利養而生嫉姤。是故女人。多瞋恚故。顏¶
貌醜陋。以布施故。資財無乏。心生嫉姤¶
故。無有威力。若末利女人。心多瞋恚喜惱¶
於人。以少言現大瞋恚。以多言亦現大瞋¶
恚。而能布施沙門婆羅門貧窮孤老來乞求¶
者。衣服飲食華香瓔珞乃至房舍臥具燈燭¶
皆給與之。見他得利養者心不嫉姤。是¶
故。女人。以瞋恚故。顏貌醜陋。以布施故。¶
資財無乏。以見他得利養而不生嫉姤故。¶
有大威力。若末利女人。無有瞋恚不惱於¶
人。若聞少言多言亦不現大瞋恚。而能布¶
施沙門婆羅門貧窮孤老來乞求者。象馬車¶
乘衣服飲食乃至燈燭皆給與之。見他得¶
利養不生嫉妬。是故末利女人。不瞋恚故。¶
顏貌端正。以布施故。資財無乏。不嫉妬故。¶
有大威力。如是末利。以此因緣故。女人顏¶
貌醜陋資財乏少無有威力。以此因緣女¶
人顏貌醜陋資財無乏¶
有大威力。以¶
此因緣女人顏貌端政資財無乏有大威
<pb:KR6k0009_T_018-0690c>¶
力。爾時末利夫人。重白佛言。大德。我前世¶
時。多瞋恚喜惱於人。以少言而現大瞋恚。以¶
多言亦現大瞋恚。何以故。而今我受形醜¶
陋人不好喜。以是故知。大德。我前世。¶
能行布施沙門婆羅門貧窮孤老來乞求者。¶
衣服飲食乃至燈燭皆給與之。是故我今日¶
資財無乏。大德。我前世見他得利養不¶
生嫉妬心。故今日有大威力。今此波斯匿¶
王宮中五百女人。皆是剎利種性。而我於¶
中尊貴自在。大德。我自今已去不復瞋恚¶
惱於他人。不以少言多言而現大瞋恚。常¶
當布施沙門婆羅門貧窮孤老來乞求者。衣¶
服象馬車乘乃至燈燭皆給與之。若見他得¶
利養心不生嫉妬。大德。我自今已去¶
歸依佛法僧。聽為憂婆私。自今已去盡形壽不殺生乃至不飲酒。爾時世尊。與末¶
利夫人無數方便說法開化。勸令歡喜。所謂¶
法者。說施說戒說生天之法。呵欲為過¶
欲為不淨。上漏纏縛讚歎出離解脫為樂。¶
即於座上。諸塵垢盡得法眼淨。見法得法¶
已得果證。時末利夫人重白佛言。我今第¶
二第三歸依佛法僧。聽為優婆私。自今已去¶
盡形壽不殺生乃至不飲酒。從坐起頭面¶
禮佛足遶三匝而去。還至宮中勸喻波斯匿¶
王令得信樂。王既信樂已。便聽諸比丘入¶
出宮閤無有障閡。時迦留陀夷。到時著衣¶
持鉢往入波斯匿宮。時王與夫人晝日¶
共眠。夫人遙見迦留陀夷來。即起被衣。以¶
所被大價衣拂拭床座令坐。時夫人失衣
<pb:KR6k0009_T_018-0691a>¶
墮地形露慚愧而蹲。時迦留陀夷見已。尋還¶
出宮。王問夫人。向者比丘見汝形。夫¶
人白王言。雖見如兄弟姊妹無異。此事無¶
苦。時迦留陀夷還至僧伽藍中。語諸比丘。¶
波斯匿王第一寶者。我今悉見。比丘問言。汝¶
見何等寶耶。迦留陀夷答言。我見末利夫¶
人形露悉得見之。諸比丘聞已。其中有少欲¶
知足行頭陀樂學戒知慚愧者。嫌責迦留¶
陀夷言。云何乃入王宮至婇女間。諸比丘¶
往世尊所。頭面禮足在一面坐。以此因¶
緣具白世尊。世尊爾時以此因緣集比丘¶
僧。知而故問迦留陀夷言。汝審入王宮¶
乃至婇女間耶。答言。實爾世尊。世尊以¶
無數方便呵責迦留陀夷言。汝所為非。非¶
威儀非淨行非隨順行。所不應為。云何¶
乃入王宮婇女間。世尊以無數方便呵責¶
迦留陀夷已告諸比丘。此癡人多種有漏處¶
最初犯戒。自今已去與比丘結戒。集十句¶
義乃至正法久住。欲說戒者當如是說。若¶
比丘。剎利水澆頭王種。未出未藏寶。¶
而入若過宮門閾者波逸提。比丘義如上。¶
王剎利水澆頭種者。取四大海水取白牛¶
右角收拾一切種子盛滿中置金輦上。使¶
諸小王舉。王與第一夫人共坐輦上。¶
大婆羅門以水灌王頂上。若是剎利種。水¶
灌頂上作如是立王。故名為剎利王水澆¶
頂種。若是婆羅門種。毘舍首陀羅種。以水¶
灌頂作如是立王。亦名為剎利王水澆頭種。¶
未出者。王未出婇女。未還本處。未藏寶
<pb:KR6k0009_T_018-0691b>¶
者。金銀真珠車[(王*巨)/木]瑪瑙水精琉璃貝玉一切¶
眾寶瓔珞。而未藏舉。若比丘。王剎利水澆¶
頭種。王未出未藏寶。若入王宮過門閾者¶
波逸提。若一足在外一足在內。發意欲去。¶
若共期而不去者。一切突吉羅。除王剎利種。¶
若入餘粟散小王豪貴長者家。入過門閾¶
者一切突吉羅。比丘尼波逸提。式叉摩那沙¶
彌沙彌尼突吉羅。是謂為犯。不犯者。若王已¶
出。若婇女還本處。所有金銀寶瓔珞已藏¶
舉。若有所奏白。若被請喚。或為力勢¶
持將去。若命難梵行難一切無犯。無犯者。¶
最初未制戒。癡狂心亂痛惱所纏(八十一)。¶

提遣洛寶戒爾時佛在舍衛國祇樹給孤獨園。爾時有¶
外道弟子居士。從拘薩羅國在道行。道邊¶
止息。忘千兩金囊而去。時有眾多比丘。亦¶
從彼道行。後來亦止息道邊。見此金囊在¶
地。自相謂言。為且持去。若有主識者當還。¶
即持而去。時彼居士。忘此金囊前行數里乃¶
憶。疾疾而還。諸比丘遙見。相謂言。此人¶
來者行疾。必是金主。諸比丘即問言。欲何所¶
至。居士報言。汝自去。何須問我為。諸比丘¶
言。見語所往處何苦耶。報言。我乃於某¶
處止息。忘千兩金囊。故今往彼取之。諸比¶
丘即出金囊示之言。是汝物非。居士報言。¶
是我囊耳。但此中物何故少。諸比丘言。我等¶
實正得爾許。居士即詣官了之。時王波¶
斯匿。身自在座斷事。遣信喚諸比丘。諸比¶
丘往。問言。諸大德。此事云何。如彼人語¶
不。諸比丘白王言。我等所得正有此耳更
<pb:KR6k0009_T_018-0691c>¶
無。時居士言。我所有物者乃有若干。王即¶
勅人。如彼所說斤兩。取庫中金來盛著此¶
囊中。即如教取金盛之。其囊不受。王語居¶
士言。此非汝物。汝更自求去即治其罪。更¶
稅家財物。并此金囊一切入官。爾時諸比丘¶
聞。其中有少欲知足行頭陀樂學戒知慚¶
愧者。嫌責諸比丘言。云何自手捉金銀。使¶
居士為官治罪并稅家財物盡沒入於官。¶
諸比丘往世尊所。頭面禮足在一面¶
坐。以此因緣具白世尊。世尊爾時以此因¶
緣集比丘僧。呵責諸比丘言。汝所為非。非¶
威儀非淨行非隨順行。所不¶
應為。云何汝等自手捉金銀。使王罰謫居¶
士并財物沒入於官。世尊無數方便呵¶
責諸比丘已告諸比丘言。此癡人多種有漏¶
處最初犯戒。自今已去與比丘結戒集十句¶
義乃至正法久住。欲說戒者當如是說。若¶
比丘。寶若寶莊飾。自捉若教人捉者波¶
逸提。如是世尊與比丘結戒。爾時舍衛城¶
中世俗常法婦女節會日。毘舍佉母。自莊¶
嚴瓔珞。從祇桓邊過。而彼得信樂心。復¶
作是念。我何用女人節會為。我今寧可往¶
世尊所禮拜問訊。彼即迴還入祇桓精舍。¶
心自念言。我不宜著瓔珞嚴具往見¶
世尊。今當先脫却然後乃見禮拜世尊。時將¶
從在一樹下脫身寶衣瓔珞積置樹下乃¶
成大積。往世尊所頭面禮足在一面立。¶
爾時世尊。即與方便說法開化歡喜。時毘舍¶
佉母。聞如來說法甚大歡喜。前禮佛足遶
<pb:KR6k0009_T_018-0692a>¶
已而去。心存於法。直出祇桓門。忘不取¶
瓔珞寶衣嚴身具。還家乃憶。作是念言。若¶
我遣信往取衣脫不得。便能辱諸比丘。¶
即止不遣使往取。有一比丘。見毘舍佉母¶
入祇桓詣樹下時。又見出時竟不詣此¶
樹下。彼比丘便往樹所。見諸寶衣瓔珞積¶
在一處。見已心疑不敢取。念言。世尊制戒。¶
若比丘。捉寶若寶莊飾。自捉若教人捉波¶
逸提。彼比丘往白世尊。世尊告言。自今已去聽在僧伽藍內見有遺物為不失堅牢¶
故當取舉之。自今已去當如是說戒。若比¶
丘。捉金寶若寶莊飾。自捉若教人捉。除僧¶
伽藍中波逸提。如是世尊與比丘結戒。爾¶
時有眾多比丘。從拘薩羅國在道行。下道¶
至一無住處村。問彼人言。此中何處有空¶
房舍可止宿處。諸人語言。此有某甲巧師¶
家。有空房可往止宿。諸比丘往巧師¶
舍語言。我欲寄宿可爾不。報言可爾。諸比¶
丘即入其舍內敷草蓐而坐。正身正意繫¶
念在前。爾時巧師。有已成金未成金。已成¶
未成金。已成銀未成銀。已成未成銀。置舍¶
內而捨去。時諸比丘。為守護故竟夜不眠。¶
恐人盜此金銀去。夜過已巧師來入屋。問¶
訊諸比丘言。諸尊夜得安眠不。比丘報言。¶
不得眠。即問言。何故不得眠。比丘報言。汝¶
留此雜物置屋中。我等竟夜為守護故不¶
得眠。時諸比丘以此因緣具白世尊。世尊¶
告曰。自今已去聽諸比丘在他家止宿時。¶
若屋中有物為不失堅牢故應收舉。自今
<pb:KR6k0009_T_018-0692b>¶
巳去當如是說戒。若比丘。寶及寶莊飾。¶
自捉若教人捉。除僧伽藍中及寄宿處波¶
逸提。若比丘。在僧伽藍中若寄宿處。捉寶¶
若以寶莊嚴自捉教人捉。當作是意。若¶
有主識者當取。作如是因緣非餘。比丘義¶
如上。寶者。金銀真珠虎珀車渠馬瑙琉¶
璃貝玉生像金。寶莊飾者。銅鐵鉛錫白鑞¶
以諸寶莊飾也。若比丘。在僧伽藍內若舍¶
內。若寶寶莊飾。若自捉若教人捉。當識囊¶
器相識裹相識繫相。應解囊器看。知幾¶
連綴。幾未連綴。幾方幾圓。幾故幾新。若有¶
求索者。應問言。汝物何似。若相應應還。若¶
不相應應語言。我不見如是物。若有二¶
人俱來索。應問言。汝物其形何似。若言相¶
應者應還。若不相應當語言。我不見如¶
是物。若二人語俱相應。應持物著前語言。¶
是汝等物者各取去。若比丘。在僧伽藍內若¶
舍內。若寶若寶莊飾。若自捉若教人捉。若不¶
識囊相裹相繫相突吉羅。若解囊不看幾¶
連綴幾未連綴幾方幾圓幾新幾故。一切突¶
吉羅。比丘尼波逸提。式叉摩那沙彌沙彌尼¶
突吉羅。是謂為犯。不犯者。若至僧伽藍內。¶
若宿處。若寶若寶莊飾。若自捉若教人捉。¶
識囊相裹相繫相解囊看知幾連綴幾未連¶
綴幾方幾圓幾新幾故。若二人俱來索問言。¶
汝物形何似。若語相應者應還。若不相應¶
應語言。我不見如是物。若二人語俱相應¶
者。當持物著前語言。是汝物者持去。若是¶
供養塔寺莊嚴具。為堅牢故收舉。如是一
<pb:KR6k0009_T_018-0692c>¶
切無犯無犯者。最初未制戒。癡狂心亂痛惱¶
所纏(八十二)。¶
《四分律藏初分》卷第十八¶

