#-*- mode: mandoku-view; -*-
#+DATE: 2015-08-30 20:40:04.032202
#+TITLE: 四分律
#+PROPERTY: CBETA_ID T22n1428
#+PROPERTY: ID KR6k0009
#+PROPERTY: SOURCE Taisho Tripitaka Vol. 22, No. 1428
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@SHENG
#+PROPERTY: LASTPB <pb:KR6k0009_T_004-0588a> ¶¶¶¶
#+PROPERTY: JUAN 4
¶
¶
《四分律》卷第四(初分之四)¶
¶
姚秦罽賓三藏佛陀耶舍¶
共竺佛念等譯¶
十三僧殘法之三¶

時尊者沓婆摩羅子去佛不遠。世尊知而¶
故問。汝聞此比丘尼所說不。答言聞。唯世¶
尊當知之。世尊告言。今不應作如是報¶
我也。若實當言實若不實當言不實。時沓婆¶
摩羅子子聞世尊教已。即從坐起偏露右¶
臂右膝著地合掌白佛言。我從生已來未¶
曾憶夢中行不淨。況於覺悟而行不淨。世¶
尊報言。善哉善哉。沓婆摩羅子。汝應作是¶
說。時世尊告諸比丘。汝等應檢問此慈地¶
比丘。莫以無根非梵行謗此沓婆摩羅子¶
比丘清淨人。若以無根非梵行謗者獲¶
重罪。諸比丘答言。如是世尊。諸比丘從佛¶
受教。尋至慈地比丘所檢問本末。此事云¶
何為審爾不。莫以無根非梵行謗此沓¶
婆摩羅子清淨梵行人。若以無根非梵行謗¶
清淨梵行人得重罪。時慈地比丘得諸¶
比丘詰問已報言。我知沓婆摩羅子清淨梵¶
行人無是事。我來到羅閱城。彼為僧分房
<pb:KR6k0009_T_004-0588b>¶
臥具。與我等惡房惡臥具。我即生不忍心¶
言。沓婆摩羅子有愛。隨所喜與好房好¶
臥具。不喜者與惡房惡臥具。以不愛我故¶
與惡房惡臥具。差次受請與我惡食處。由¶
此倍增[真/心]恚言。眾僧云何任此有愛人¶
為僧分房舍臥具差次受請飯食也。而此¶
沓婆摩羅子清淨梵行人無如是事。時諸比¶
丘聞。中有少欲知足行頭陀樂學戒知慚¶
愧者。嫌責慈地比丘。汝云何以無根非梵¶
行謗沓婆摩羅子梵行人耶。時諸比丘往¶
世尊所頭面禮足在一面坐。以此因緣具¶
白世尊。世尊爾時以此因緣集諸比丘。以¶
無數方便呵責慈地比丘。汝所為非。非威¶
儀非淨行非隨順行所不應¶
為。云何慈地比丘以無根非淨行謗清淨梵行人¶
耶。世尊告諸比丘。有二種人一向入地獄。¶
何謂二人。若非梵行自稱梵行。若真梵行以¶
無根非梵行謗之。是謂二一向入地獄。世¶
尊無數方便呵責慈地比丘已。告諸比¶
丘言。此慈地比丘癡人。多種有漏處最初¶
犯戒。自今已去與比丘結戒。集十句義¶
乃至正法久住。欲說戒者當如是說。若比¶
丘[真/心]恚所覆故。非波羅夷比丘以無根波¶
羅夷法謗欲壞彼清淨行。若於異時若問¶
若不問。知此事無根說。我[真/心]恚故作是語。¶
若比丘作是語者僧伽婆尸沙。比丘義亦如¶
上也。[真/心]恚者有十惡法因緣故[真/心]十事中¶
以一一生[真/心]。根者有三根。見根聞根疑根。¶
見根者。實見犯梵行見偷五錢過五錢見
<pb:KR6k0009_T_004-0588c>¶
斷人命。若他見者從彼聞是謂見根也。聞根¶
者若聞犯梵行聞偷五錢若過五錢。聞¶
斷人命聞自歎譽得上人法。若彼說從彼¶
聞是謂聞根。疑根者有二種生疑。從見生¶
從聞生。從見生者。若見與婦女入林出林¶
無衣裸形男根不淨污身手。捉刀血污與惡¶
知識伴。是謂從見生疑。從聞生者。¶
若在暗地。若聞床聲。若聞草蓐轉側聲。¶
若聞身動聲。若聞共語聲。若聞交會語聲。¶
若聞我犯梵行聲。若聞言偷五錢過五錢¶
聲。若聞言我殺人。若聞言我得上人法。¶
是謂從聞生疑。除此三根已。更以餘法謗¶
者是謂無根也。若彼人不清淨。不見犯波羅¶
夷不聞犯波羅夷不疑犯波羅夷。便作¶
是言。我見聞疑彼犯波羅夷。以無根法謗¶
僧伽婆尸沙。若彼人不清淨。不見犯波羅¶
夷不聞犯波羅夷不疑犯波羅夷。生見¶
聞疑想。後忘此想。便作是語。我見聞疑¶
彼犯波羅夷。以無根法謗僧伽婆尸沙。若¶
彼人不清淨。不見聞疑彼犯波羅夷。彼有¶
疑後便言。我是中無疑。我見聞疑以無根¶
法謗僧伽婆尸沙。若彼人不清淨。不見聞¶
疑彼犯波羅夷。彼生疑後便忘疑。便言。我¶
見聞疑以無根法謗僧伽婆尸沙。若彼人¶
不清淨。不見聞疑彼犯波羅夷。是中無疑。¶
彼便言。我是中有疑見聞疑犯波羅夷。以¶
無根法謗僧伽婆尸沙。若彼人不清淨。不¶
見聞疑彼犯波羅夷。是中無疑後忘無疑。¶
彼便言。我見聞疑彼犯波羅夷。以無根法
<pb:KR6k0009_T_004-0589a>¶
謗僧伽婆尸沙。若彼人不清淨不見彼犯波¶
羅夷。便言。我聞疑彼犯波羅夷。以無根法¶
謗僧伽婆尸沙。若彼人不清淨。不見彼犯¶
波羅夷。是中有見想。後忘此想。便言。我聞¶
疑彼犯波羅夷。以無根法謗僧伽婆尸沙。¶
若彼人不清淨。不見彼犯波羅夷。是中有¶
疑。便言。是中無疑。我聞疑彼犯波羅夷。¶
以無根法謗僧伽婆尸沙。若彼人不清淨。不¶
見彼犯波羅夷。是中有疑後忘。便言。¶
我聞疑彼犯波羅夷。以無根法謗僧伽婆尸¶
沙。若彼人不清淨。不見彼犯波羅夷。是中¶
無疑。便言。我有疑。犯波羅夷。¶
以無根法謗僧伽婆尸沙。若彼人不清淨。不¶
見犯波羅夷。是中無疑。後忘此無疑。¶
便言。我聞疑。以無根法謗僧¶
伽婆尸沙。聞疑亦如是(此中有諸句文煩不出)若比¶
丘以無根四事謗比丘。說而了了僧伽婆尸¶
沙。不了了偷蘭遮。若指印書遣使。若作知¶
相而了了僧伽婆尸沙。不了了偷蘭遮。除四¶
波羅夷。更以餘非比丘法謗言。汝犯邊罪。¶
犯比丘尼。賊心受戒。破內外道黃門。殺父¶
殺母殺阿羅漢破僧惡心出佛身血。非人¶
畜生二根。說而了了者僧伽婆尸沙。不了了¶
者偷蘭遮。若指印書使若作知相。了了僧伽¶
婆尸沙。不了了偷蘭遮。除此非比丘法。更以¶
餘無根法謗比丘。隨前所犯若以八無¶
根波羅夷法謗比丘尼。說而了了僧伽婆尸¶
沙。不了了偷蘭遮。若指印若書使若作知相。¶
了了僧伽婆尸沙。不了了偷蘭遮。除此八波
<pb:KR6k0009_T_004-0589b>¶
羅夷。更以餘無根非比丘尼法。謗了了僧伽¶
婆尸沙。不了了者偷蘭遮。若以指印書使若¶
作知相了了者僧伽婆尸沙。不了了偷蘭遮。¶
除非比丘尼法。更以餘無根法謗比丘尼¶
者隨前所犯。除比丘比丘尼。以無根罪謗¶
餘人者突吉羅比丘尼僧伽婆尸沙。式叉摩¶
那沙彌沙彌尼突吉羅。是謂為犯。不犯者。見¶
根聞根疑根說實。戲笑說若疾疾說若獨說¶
靜處說夢中說。若欲說此錯說彼無犯。無¶
犯者。最初未制戒。癡狂心亂痛惱所纏(第八竟)。¶

佛在羅閱祇耆闍崛山中。時慈地比丘從耆¶
闍崛山中下見大羝羊共母羊行婬。見已自¶
相謂言。此羝羊即是沓婆摩羅子。母羊即是¶
慈地比丘尼。我今當語諸比丘言。我先以聞¶
無根法謗沓婆摩羅子我等今親自眼見沓¶
婆摩羅子實與慈地比丘尼行不淨即便往¶
詣諸比丘所言。我等前以聞無根波羅夷¶
謗沓婆摩羅子。今親自眼見沓婆摩羅子¶
與慈地比丘尼行婬。諸比丘言。此事云何。汝¶
等莫以無根法謗沓婆摩羅子修梵行人。¶
以無根法謗梵行人得罪重。爾時慈地比¶
丘。得諸比丘詰問已。便作是言。沓婆摩羅¶
子無有此事。是清淨人。我等向者從耆闍¶
崛山下。見諸羝羊與母羊行婬。我等即自¶
相謂言此羝羊是沓婆摩羅子。母羊是慈地比¶
丘尼。我等今日眼自見之。當向諸比丘說¶
言。我本以聞無根法謗沓婆摩羅子。今眼¶
自見共慈地比丘尼行婬。然此沓婆摩羅子¶
是清淨人實無此事。諸比丘聞已。中有少
<pb:KR6k0009_T_004-0589c>¶
欲知足行頭陀樂學戒知慚愧者。嫌責慈¶
地比丘。汝等云何以異分無根波羅夷謗沓¶
婆摩羅子清淨人。諸比丘即往世尊所。頭面¶
禮足在一面坐。以此因緣具白世尊。世尊¶
以此因緣集比丘僧。以無數方便呵責慈¶
地比丘。汝等所為非。非威儀。¶
非淨行非隨順行。所不應為。沓婆摩羅子¶
修梵行。汝等云何以異分無根波羅夷謗¶
沓婆摩羅子清淨人也。呵責已告諸比丘。慈¶
地比丘癡人。多種有漏處最初犯戒。自今已¶
去與諸比丘結戒。集十句義乃至正法久¶
住。欲說戒者當如是說。若比丘以[真/心]恚¶
故於異分事中取片。非波羅夷比丘以無根¶
波羅夷法謗。欲壞彼清淨行。彼於異時若¶
問若不問。知是異分事中取片。是比丘自言。¶
我[真/心]恚故作是語。作是語者僧伽婆尸沙。¶
比丘義如上[真/心]恚如上說異分者。若比丘¶
不犯彼羅夷言見犯波羅夷。以無根異分¶
法謗僧伽婆尸沙。若比丘不犯波羅夷。¶
謂犯僧伽婆尸沙。以無根異分謗犯波羅夷¶
僧伽婆尸沙。若比丘不犯波羅夷。¶
彼見犯波夜提波羅提提舍尼偷蘭遮突吉¶
羅惡說。以異分事無根波羅夷法謗僧伽婆¶
尸沙。若比丘犯僧伽婆尸沙彼言犯波羅¶
夷。以異分無根波羅夷法謗僧伽婆尸沙。若¶
比丘犯僧伽婆尸沙。彼謂犯波逸提波羅提¶
提舍尼偷蘭遮突吉羅惡說。以異分事無根¶
波羅夷法謗僧伽婆尸沙。不清淨人與清淨¶
人相似。名同姓同相同以此人事謗彼。以
<pb:KR6k0009_T_004-0590a>¶
異分無根波羅夷法謗僧伽婆尸沙。若不清¶
淨人與不清淨人相似。名同姓同相同以此¶
人事謗彼以異分無根波羅夷法謗僧伽婆¶
尸沙。若清淨人與不清淨人相似。名同姓同¶
相同以此人事謗彼。以異分無根波羅夷¶
法謗僧伽婆尸沙。若清淨人清淨人相似。名¶
同姓同相同以此人事謗彼。以異分無根¶
波羅夷法謗僧伽婆尸沙。若見本在家時犯¶
婬盜五錢若過五錢若殺人。便語人言。我¶
見比丘犯婬盜五錢若過五錢若殺人。以¶
異分無根波羅夷法謗僧伽婆尸沙。若聞本¶
在家時犯婬聞盜五錢若過五錢聞殺人¶
聞自稱得上人法。彼便作是言。我聞彼犯¶
婬聞盜五錢若過五錢斷人命聞自稱¶
得上人法。以異分無根波羅夷法謗僧伽¶
婆尸沙。若比丘自語聞嚮聲。我犯婬聞盜¶
五錢若過五錢斷人命自稱得上¶
人法。以異分無根波羅夷法謗僧伽婆尸沙。¶
若比丘以異分無根四事謗比丘說而了¶
了者僧伽婆尸沙。說而不了了者偷蘭遮。若¶
指印若書若使若作知相而。了了者僧伽婆¶
尸沙。不了了者偷蘭遮。除四波羅夷以餘¶
異分無根非比丘法謗言汝犯邊罪乃至二¶
形如上說。說而了了者僧伽婆尸沙。不了了¶
者偷蘭遮。若指印若書若使若作知相了了¶
者僧伽婆尸沙。不了了者偷蘭遮。除上事更¶
以餘異分無根法謗比丘隨前所犯。若比丘¶
以異分無根八波羅夷法謗比丘尼。說而了¶
了者僧伽婆尸沙。不了了者偷蘭遮。若指印
<pb:KR6k0009_T_004-0590b>¶
若書若使若作知相。了了者僧伽婆尸沙不¶
了了者偷蘭遮。除八波羅夷以餘異分非比¶
丘尼法謗。說而了了者僧伽婆尸沙。不了¶
了者偷蘭遮。若指印若書若使若作知相。¶
了了者僧伽婆尸沙。不了了者偷蘭遮。除非¶
比丘尼法。更以餘異分無根法謗比丘尼隨¶
所犯。除謗比丘比丘尼。以異分無根法謗¶
餘人者突吉羅。比丘尼僧伽婆尸沙。式叉摩¶
那沙彌沙彌尼突吉羅。是謂為犯。不犯者見¶
根聞根疑根說實。戲笑說疾疾說若獨說夢¶
中說。若欲說此錯說彼無犯無犯者。最¶
初未制戒。癡狂心亂痛惱所纏(第九竟)。¶

爾時佛在彌尼搜國阿奴夷界。時諸豪族¶
釋子執信牢固。從世尊求出家。時有釋種¶
子兄弟二人一名阿那律次名摩訶男。阿¶
那律者其母愛念常不離目前。其母與設三¶
時殿。春夏冬使與諸婇女五欲自恣共相娛¶
樂。時摩訶男釋子語阿那律言。今諸釋種豪¶
族子孫盡以信堅固從世尊求出家而我¶
一門都無出家者。兄可知家業。公私之事¶
一以相付。弟欲出家。若不能者弟當持家¶
業。兄可出家。阿那律言。我今不能出家。卿¶
能可去。摩訶男如是再三語。阿那律亦再三¶
報言。我不能出家。摩訶男語阿那律言。若¶
不能出家者我今當白兄持家業事。應典¶
領作人修治屋宅。奉望貴勝及諸知親。出¶
入王所威儀禮節其事如是。耕田種作務¶
及時節。阿那律報言。卿所說極煩¶
碎我所不堪。何不說言於五欲中共相娛
<pb:KR6k0009_T_004-0590c>¶
樂耶。居業之事卿自為之。我欲以信從世¶
尊求出家。摩訶男報言。兄可往辭母。時阿¶
那律即詣母所白言。聽子所說。當知諸釋¶
種子皆共出家而我居門獨無出家者我今¶
欲往詣世尊所求出家若母聽許便當出¶
家修清淨行。其母報言。吾正有汝等二人。¶
愛念情深初不欲離目前。今云何令汝出¶
家也。乃至於死猶不欲相離況當生別。時¶
阿那律如是再三白母欲求出家。其母亦再¶
三答終不放汝。時阿那律再三從母求出¶
家。母即自思念。當以何方便令子不出家。¶
尋復念言。釋種子跋提其母甚愛念必不¶
聽出家。當語阿那律言。若跋提母放子出¶
家。我亦放汝出家。念已即語。時阿¶
那律聞母此言已。往跋提所語言。卿今知¶
不。諸釋子盡出家。然我等未有出家者。我¶
等二人可共出家。跋提報言。我不堪出家。¶
卿欲出家任意。阿那律如是再三勸之。跋¶
提亦再三報言我不出家。阿那律報言。我¶
今日出家之事一以由汝。彼報言。卿云何¶
以出家之事一以見由。阿那律報言。我辭¶
母出家。母報我言。汝若能令跋提出家者¶
當放汝出家。是以相由耳。跋提報言。卿且¶
止。須我往白母。時跋提釋子即往母所。¶
長跪白母言。母今知不。諸釋種子盡出家。唯¶
我一門獨無。我今信樂欲從世尊求出家。¶
願母見聽。其母報言。我不聽汝出家。何以¶
故。我正有汝一子。心甚愛念不欲須臾¶
離目前。乃至於死猶不欲相離而況生別。
<pb:KR6k0009_T_004-0591a>¶
跋提如是再三白母唯見聽許。其母亦再三¶
報子不聽出家。其母見兒心至。竊自念¶
言。我當作何方便令子不出家。時母思惟。¶
阿那律母甚愛其子。彼終不聽令出家。若¶
彼聽出家者我亦當放子出家。念已即語¶
跋提言。若阿那律母聽子出家。我當放汝。¶
時跋提釋子往阿那律所語言。我母已聽¶
我出家。我等今可且復自停。更在家七年五¶
欲極意共相娛樂然後出家。阿那律報言。七¶
年極遠人命無常。跋提復言。若不能七年¶
者寧可六年。若五四三二一年在家五欲自¶
娛耶。阿那律報言。一年極遠我不堪忍人¶
命無常。跋提言。若不堪一年。可七月中五¶
欲自娛耶。阿那律報言。七月極遠我不能堪¶
忍人命無常。跋提言。若不能七月。可六五¶
四三二一月共相娛樂耶。阿那律言。一月極¶
遠我不堪忍人命無常。跋提子言。若不能¶
一月者可七日之中共相娛樂耶。阿那律¶
報言。七日不遠。若七日竟能出家者善。若¶
不出家我當出家。時諸釋子七日之中極¶
意五欲共相娛樂。滿七日已。時阿那律釋¶
子。跋提釋子。難提釋子。金毘羅釋子。難陀釋¶
子。跋難陀釋子。阿難陀釋子。調達釋子。¶
優波離剃髮師第九各淨洗浴已。以香塗身¶
疎治鬚髮著珠瓔珞。乘大象馬出迦毘¶
羅衛城。時國人民見諸釋子。自相謂言。此¶
諸釋子。洗浴其身著瓔珞具。乘大象¶
馬入園遊觀亦如今日。時諸釋子乘大象¶
馬齊其界內下象。脫衣服瓔珞具并象。
<pb:KR6k0009_T_004-0591b>¶
與優波離語言。汝常依我等以自存活。我¶
等今者出家。以此寶衣并大象與汝用自¶
資生活。時諸釋子即前進至阿[少/兔]夷彌尼國。¶
優波離在後心自思念言。我本由此釋子得¶
自存活。今日以信樂捨我從世尊出家。我¶
今寧可隨逐出家。若彼有所得我亦當得。¶
時優波離即以所得寶衣瓔珞以白疊裹¶
之懸著高樹。念言。其有來取者與之。於是¶
便往詣諸釋子所。白諸釋子言。汝等來後。¶
我即生念。我常依諸釋子得自生活。今日¶
諸釋子以信樂從世尊求出家。而況我不¶
隨逐出家耶。諸釋子所得我亦當得。之時諸¶
釋子及優波離。相將詣世尊所頭面禮足却¶
住一面。白佛言。世尊。我等父母已聽出家。¶
願大德聽我出家。唯願世尊先度優波離。何¶
以故。我等多有憍慢欲除憍慢故。爾時世¶
尊先度優波離次度阿那律。次跋提釋¶
子。次難提釋子。次金毘羅釋子。次難陀釋¶
子。優波離受大戒最為上座。時有大上座¶
名毘羅荼。別度釋子阿難陀。餘次上座度¶
跋難陀提婆達多。爾時世尊度諸釋子已遣¶
詣占波國。爾時諸釋子受世尊及諸上座¶
教受已往詣彼國。各自思惟證增上地。¶
提婆達多得神足證。時跋提釋子獨在阿蘭¶
若處樹下塚間思惟。夜過已高聲稱言。¶
甚樂甚樂。其邊諸比丘聞。念言。此跋提比丘¶
本在俗時恒五欲自娛樂。捨彼榮樂出¶
家為道。獨在阿蘭若處樹下塚間。於夜過¶
已而自稱言。甚樂甚樂。此跋提釋子將無自
<pb:KR6k0009_T_004-0591c>¶
念。本在家時五欲自娛而自稱言甚樂耶。¶
時諸比丘明旦詣世尊所。頭面禮足在一¶
面坐。以此因緣具白世尊。世尊勅一比丘。¶
汝可速喚跋提比丘來。比丘受教即便往¶
喚跋提比丘言。世尊喚汝來。時跋提比丘即¶
詣世尊所。頭面禮足已在一面坐。世尊知而¶
故問。云何跋提。汝審獨在阿蘭若處塚間¶
樹下至中夜自稱言甚樂甚樂耶。跋提答¶
言。實爾世尊。佛言。跋提。汝觀察何義而自¶
稱言甚樂甚樂耶。跋提白佛言。我本在家¶
時內外常以刀杖而自衛護。如是衛護猶¶
有恐怖。懼有外怨賊而來侵奪我命。今¶
我獨在阿蘭若處塚間樹下。至於中夜無¶
有恐懼身毛不竪。大德。我念出離之樂。是¶
故自稱言甚樂甚樂耳。世尊告言。善哉善哉¶
族姓子。是汝所應以信出家樂清淨行。爾時¶
世尊在羅閱祇耆闍崛山。時瓶沙王無子。時¶
王即集能相婆羅門令占相諸夫人。語言。¶
汝占此諸夫人何者應生子。婆羅門占相¶
言。此壯少夫人當生子而是王怨。王聞是¶
語已。於其夜與此夫人交會。即便有身。¶
後生男顏容端正。未生子時婆羅門記言。當¶
是王怨。因此立字名未生怨。然此王子年¶
漸長大。提婆達以神通力使王子信樂。提¶
婆達念言。我欲畜徒眾。爾時世尊在拘睒¶
毘國。時彼國中有人。名迦休拘羅子。命終¶
未久生他化自在天中。時迦休天子中夜時¶
來至大目揵連所。頭面禮足在一面立。¶
白目連言。提婆達心欲為惡。而生念言。我
<pb:KR6k0009_T_004-0592a>¶
欲畜徒眾。時迦休天子作此語已。頭面¶
禮足遶竟即沒不現。時目連夜過已往世¶
尊所。頭面禮足在一面坐。以此因緣具白¶
世尊。世尊問目連言。汝意云何。如迦休天¶
子所言審爾無錯耶。目連白佛言。審爾¶
世尊。世尊告目連。莫作是說。我不見諸天¶
世人諸魔梵王沙門婆羅門所說如實無違。¶
唯除如來言不虛也。佛告目連。世間有五事¶
最尊。(如後所說)爾時提婆達往至太子阿闍世所。¶
以神通力飛在空中。或現身說法。或隱¶
身說法。或現半身說法。或不現半身說¶
法。或身出煙。或身出火。或變身作嬰姟。¶
身著瓔珞在太子抱上轉側[朿*欠]太子指。時¶
太子阿闍世見此變恐懼身毛為竪。時提婆¶
達知太子恐懼即語言。勿懷恐懼勿懷恐¶
懼。太子問曰。汝是何人。答言我是提婆達。太¶
子言。汝實是提婆達者還復汝身。尋復其¶
身。見已即增信樂。既信樂已更增所供養。¶
時阿闍世日日將從五百乘車朝暮問訊提婆達并¶
供五百釜飲食。時諸比丘聞阿闍世日從五¶
百乘車朝暮問訊提婆達。并供養五百釜¶
飲食。即至世尊所頭面禮足在一面坐。以¶
此因緣具白世尊。世尊爾時告諸比丘。汝¶
等各自攝心莫生貪著提婆達利養也。何¶
以故。正使阿闍世日日從五百乘車。朝暮¶
問訊并供五百釜飲食。正可增益提婆達惡¶
心。譬如男子打惡狗鼻而令彼狗更增凶¶
惡。比丘當知此亦如是。正使阿闍世日日¶
從五百乘車。朝暮問訊提婆達。并供五百
<pb:KR6k0009_T_004-0592b>¶
釜飲食。正可增提婆達惡心耳。時摩竭國¶
王瓶沙聞阿闍世日日從五百乘車。朝暮問¶
訊提婆達。并供五百釜飲食。時王瓶沙日將¶
從七百乘車。問訊世尊并供七百釜¶
飲食。爾時提婆達聞瓶沙王將從七百乘車¶
朝暮問訊世尊并供七百釜飲食。聞已以¶
利養故生嫉妬心即失神通。便作是念。我¶
今當伺候佛大眾會時。往至佛所求哀請¶
言。世尊年以老邁。壽過於人。學道亦久。宜¶
居閑靜默然自守。世尊是諸法之主。宜可¶
以僧付囑於我。我當將護。爾時提婆達¶
伺候大眾集。即如所念具白世尊。佛告言。我¶
尚不以僧付囑舍利弗目連。況汝癡人涕唾¶
之身豈可付囑。時提婆達生此念。今世尊¶
於大眾中乃言。我愚癡涕唾之身。即生不¶
忍心。此是提婆達於此生中最初於世尊¶
所生不忍心也即。時提婆達往阿闍世所語言。¶
王以正法治者得長壽。汝父死後乃得作¶
王。年以老耄不得久在五欲中而自娛樂。¶
汝可殺父我當殺佛。於摩竭國界有新¶
王新佛。治國教化不亦樂耶。王子報言可¶
爾。即問提婆達。汝須何等。答言。我須人¶
眾。即便與人。時提婆達即遣二人往欲害¶
佛。教言。汝往殺佛已更從餘道來。遣二人¶
去。後復更遣四人語言汝逆彼二人若得¶
便殺更從餘道來。後復更遣八人語言。汝¶
逆彼四人。若於中路得便殺之更從餘¶
道來。如是轉倍遣人乃至六十四人。如是¶
根本斷滅不可分別不知誰害世尊。世尊
<pb:KR6k0009_T_004-0592c>¶
爾時在猪坎窟中坐。從此窟出於山巖下¶
經行。佛自念言。昔我所作緣對期在今日。時¶
二人受提婆達教。即著鎧執持刀杖往趣¶
世尊。彼二人心念我欲害佛。適生此念即¶
時不能得前。念言世尊有大神德威力無¶
量。正使弟子亦有神力。我等豈能得害世¶
尊。適生此念即便得往。遙見世尊顏貌端¶
正。諸根寂定得上調伏第一寂滅。諸根堅固¶
如調伏龍象。意不錯亂猶水澄清內外清徹。¶
見已發歡喜心。即捨刀杖置在一處。前詣¶
世尊所。頭面作禮在一面坐。世尊漸漸為¶
二人說微妙法。使發歡喜勸令修善。說¶
施說戒說生天福。呵欲不淨讚歎出離。二¶
人即於座上諸塵垢盡得法眼淨見法得¶
法。白佛言。自今已往受三自歸。歸依佛¶
歸依法歸依僧。作優婆塞。自今已去盡形¶
壽不殺生乃至不飲酒。時世尊告二人言。¶
汝欲還者乃更從彼道去莫從此道。即從¶
坐起頭面禮佛遶三匝而去。到提婆達所¶
語言。世尊有大神德威力。無量弟子亦有神¶
力。我等豈能害世尊耶。時提婆達報言。¶
汝出去滅去何用汝為。云何二人不能殺¶
一人。提婆達乘此恚意。自往耆闍崛山。手¶
執大石遙擲世尊。時有天即接石置山頂¶
上。從彼石邊有小迸石片來打世尊足指¶
傷皮血出。時世尊即左右顧猶如大龍作¶
如是言。未曾有瞿曇乃作是事。時世尊即¶
還入窟。自襞僧伽梨四牒。右脇臥猶如¶
師子。脚脚相累極患痛疼一心忍之。時眾
<pb:KR6k0009_T_004-0593a>¶
多比丘聞提婆達遣人害佛。各各皆執杖¶
石遶窟高聲大喚。佛從窟出語諸比丘。汝¶
等何為執此杖石遶窟大喚。如捕魚者得¶
魚喚聲。諸比丘白佛言。向聞提婆達欲來¶
害佛。是故我等手執杖石來至窟所恐怨¶
家來害世尊。佛告比丘。汝等各還所止專¶
意修道。諸佛常法無所復護。何以故。以¶
勝諸怨故。汝等比丘。當知轉輪聖王若為¶
外怨害所害無有是處。如來亦復如是。若¶
有眾惡來害無有是處。告諸比丘。世有五¶
種尊。何謂五一者或有尊戒不清淨自稱¶
我戒清淨。諸弟子親近如實知之言。今我¶
師戒不清淨。自稱我戒清淨。我若向諸白¶
衣說彼則不喜。若彼不喜則不應說。置令¶
受人施。後自當知。如是諸比丘。彼世間尊¶
法。弟子為戒生護。師求弟子護。二者諸比¶
丘或有命不清淨。自稱。我命清淨如上¶
說。三者諸比丘或有見慧不清淨。而自稱¶
我見慧清淨如上說。四者或有言說不清¶
淨。自稱言我言說清淨。如上說。五者或有¶
在法律外。而自稱言我在法律內清淨。如¶
上說。如是諸比丘。世有是五種以為尊法。¶
諸比丘。我今持戒清淨。亦自稱言我持戒清¶
淨。不令弟子護我我亦不求弟子護。如是¶
諸比丘。我命清淨自稱言。我命清淨。如上¶
說。如是諸比丘。我見慧清淨自稱言。我見慧¶
清淨。如上說。諸比丘。我言說清淨。自稱言。¶
我言說清淨。如上說。諸比丘。我在法律內。¶
自稱言。我在法律內。如上說。時世尊告諸
<pb:KR6k0009_T_004-0593b>¶
比丘。汝等可差舍利弗使告諸白衣大¶
眾。若提婆達所為事者則非佛法僧事。是提¶
婆達所作。應作白二羯磨。當差堪能羯磨¶
人。如上作如是白。大德僧聽。若僧時到僧。¶
忍聽。今差舍利弗比丘向諸白衣大眾說。¶
提婆達所為事者非佛法僧。當知是提婆¶
達所作。白如是。大德僧聽。僧今差舍利弗¶
比丘。向諸白衣大眾說。提婆達所作事非¶
佛法僧。是提婆達所作。誰諸長老忍僧¶
差舍利弗向諸白衣大眾說。提婆達所作¶
非佛法僧者默然。誰不忍者說。僧已忍。差¶
舍利弗向諸白衣大眾說提婆達所作事。¶
非佛法僧竟。僧忍默然故如是持。時¶
舍利弗聞此語已心疑。即往至世尊所。頭¶
面禮足在一面坐白佛言。世尊我當云何¶
在白衣眾中說其惡。何以故。我本向諸白¶
衣讚歎其善言。大姓出家聰明有大神力¶
顏貌端正。佛告舍利弗。汝先讚歎提婆達聰¶
明有大神力大姓出家。實爾以不。答言。大¶
德實爾。是故舍利弗汝今應往至白衣大¶
眾中語言。提婆達先時如是。今日如是。當¶
知提婆達所作非佛法僧。是提婆達所作。爾¶
時舍利弗承佛教已。往白衣大眾中。語言。¶
提婆達先時如是今日如是。提婆達¶
所作者非佛法僧。是提婆達所作。時大眾中¶
忍可提婆達者即言。沙門釋子以供養故¶
生嫉妬心。不喜提婆達得供養故。便於大¶
眾中說言。提婆達所作非佛法僧。是提婆達¶
所作耳中有信樂佛者便作此言。提婆達
<pb:KR6k0009_T_004-0593c>¶
或能已作或方當作。時阿闍世密自衣裹帶¶
刀疾疾入宮欲害其父。時守門者發覺搜¶
求身上得刀。問言。執此刀欲作何等。報¶
言。我欲入宮害王。守門者問言。誰教汝乃¶
生此心耶。答言。提婆達教我。時守門者即¶
將詣諸大臣所語言。阿闍世欲害王時諸¶
大臣問言。誰教汝。答言。提婆達教我。眾中¶
有臣言。沙門釋子皆作此事盡應當殺。或¶
有臣言諸沙門釋子不盡為惡不應盡殺。¶
唯是王子提婆達所作今當殺之。或有臣言。¶
此沙門釋子不盡為惡。但提婆達阿闍世所¶
作。雖應死不應殺。何以故。王是法王聞必¶
不悅。時即守衛將詣瓶沙王所白王言。此¶
阿闍世欲害於王。王問誰教汝耶。答言。是¶
提婆達。中有大臣言。沙門釋子一切皆惡盡¶
應殺之。王聞此言心甚不悅。中有臣言。¶
沙門釋子不盡為惡不應盡殺。但提婆達¶
阿闍世所作王應殺之。王聞此言心亦不¶
悅。中有大臣言。沙門釋子不盡為惡不¶
應盡殺。是提婆達阿闍世所作。今雖應死¶
不應殺。何以故。王是法王恐聞必不悅。時¶
王瓶沙悅可此語。告諸臣言。此一切沙門¶
釋子不必皆惡。是故不應盡殺。是提婆達¶
阿闍世所作亦不應殺。何以故。佛先令舍¶
利弗在大眾中說言。提婆達所作者非佛¶
法僧。是提婆達所作耳。是故不應殺。時父¶
王呵責太子阿闍世已。告諸大臣。可恕太¶
子阿闍世。尋即放去。時諸大臣皆共高聲言。¶
阿闍世所為事大應死。云何小爾呵責便放
<pb:KR6k0009_T_004-0594a>¶
去。爾時提婆達既教人害佛復教阿闍¶
世害父。惡名流布利養斷絕。時提婆達通¶
己五人家家乞食。一名三聞達多。二名騫荼¶
達婆。三名拘婆離。四名迦留羅提舍。及其¶
身為五。時諸比丘聞提婆達教人害佛。復¶
教阿闍世害父。惡名流布利養斷絕。通己¶
五人家家乞食。往世尊所頭面禮足在一¶
面坐。以此因緣具白世尊。世尊即集大眾。¶
知而故問提婆達言。汝審將四人家家乞¶
食耶。答言。如是世尊。世尊爾時以無數方¶
便呵責提婆達。汝所為非。非沙門非威儀非沙門法。非淨行非隨順行。所不應為。汝云¶
何別將四人家家乞食耶。我無數方便說應¶
說慈愍白衣家。汝今云何別將四人家家乞¶
食。時世尊以無數方便呵責提婆達已。即¶
告諸比丘。自今已去不得別眾食。聽齊三¶
人食。所以然者。有二事利故。為攝難調¶
故。為慈愍白衣家故。何以故。恐彼難調人¶
故。自結別眾以惱眾僧。提婆達即生此念。¶
未曾有瞿曇沙門乃斷人口食。我寧可破彼¶
僧輪。我身滅後可得名稱言。沙門瞿曇有¶
大神力智慧無礙。而提婆達能破彼僧輪。時¶
提婆達即往伴比丘所。語言。我等今日可共¶
破彼僧輪。我等死後可得名稱言。沙門瞿¶
曇有大神力智慧無礙。而提婆達能破彼僧¶
輪。時提婆達伴。名三聞達多。智慧高才。即¶
報言。沙門瞿曇有大神力。及其弟子徒眾亦¶
復如是。我等何能得破彼僧輪。提婆達言。¶
如來常稱說頭陀少欲知足樂出離者。我今
<pb:KR6k0009_T_004-0594b>¶
有五法亦復頭陀勝法少欲知足樂出離¶
者。盡形壽乞食。盡形壽著糞掃衣。盡形壽露¶
坐。盡形壽不食酥鹽。盡形壽不食魚及¶
肉。我今持此五法教諸比丘足令信樂。當¶
語諸比丘言。世尊無數方便歎譽頭陀少欲¶
知足樂出離者。我等今有五法。亦是頭陀勝¶
法。盡形壽乞食。乃至不食魚及肉可共行¶
之。年少比丘必多受教。上座比丘恐不信¶
受。由此方便故得破其僧輪。時三聞達多¶
語提婆達言。若作如是足得破彼僧輪。¶
時提婆達即以五法教諸比丘言。世尊無¶
數方便歎譽頭陀少欲知足樂出離者。我等¶
今有五法。亦是頭陀少欲知足樂出離者勝法。¶
我等盡形壽乞食。盡形壽著糞掃衣。盡形壽¶
露坐。盡形壽不食酥鹽魚及肉。爾時眾多¶
比丘聞提婆達以五法如是教諸比丘令¶
其信樂。廣說如上。諸比丘聞已往至世尊¶
所。頭面禮足在一面坐。以此因緣具白世¶
尊。佛告諸比丘。提婆達今日欲斷四聖種。¶
何等四。我常以無數方便說衣服趣得知¶
足。我亦歎說衣服趣得知足。我亦以無數¶
方便說飲食床臥具病瘦醫藥趣得知足。¶
亦歎說飲食床臥具病瘦醫藥趣得知足。¶
比丘當知。提婆達今日欲斷四聖種。時世¶
尊以此因緣集比丘僧。知而故問提婆達¶
言。汝審欲以五法教諸比丘不。廣說如¶
上。對曰。如是世尊。¶
《四分律》卷第四
<pb:KR6k0009_T_004-0594c>¶

