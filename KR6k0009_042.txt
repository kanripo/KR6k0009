#-*- mode: mandoku-view; -*-
#+DATE: 2015-08-30 20:39:56.564787
#+TITLE: 四分律
#+PROPERTY: CBETA_ID T22n1428
#+PROPERTY: ID KR6k0009
#+PROPERTY: SOURCE Taisho Tripitaka Vol. 22, No. 1428
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@GONG
#+PROPERTY: LASTPB <pb:KR6k0009_T_042-0866c> 
#+PROPERTY: JUAN 42
¶
¶
《四分律藏》卷第四十二(三分之六)¶
¶
罽賓三藏佛陀耶舍¶
共生佛念等譯¶

第三分藥揵度法七¶

爾時佛在波羅[木*奈]國。時五比丘。往世尊所。¶
頭面禮足却住一面。白佛言。大德。當食何¶
食。佛言。聽乞食食五種食。爾時比丘乞食¶
得飯。佛言聽食。得種種飯粳米飯大麥飯¶
[序-予+禾]米飯粟米飯俱跋達羅飯。佛言。聽食¶
如是種種飯得[麩-夫+少]。佛言。聽食種種[麩-夫+少]。得¶
乾飯。佛言。聽食種種乾飯得魚。佛言。聽¶
食種種魚得肉。佛言。聽食種種肉得羹。¶
佛言。聽食種種羹。得修餔。佛言聽食¶
得乳。佛言。聽食種種乳得酪。佛言。聽食¶
種種酪得酪漿。佛言。聽飲種種酪漿。得¶
吉羅羅。佛言聽食得蔓[少/兔]。佛言。聽食種種¶
蔓[少/兔]得菜。佛言聽食種種菜。得佉闍尼食。¶
佛言。聽食種種佉闍尼食。佉闍尼者。根食¶
莖食葉食華食菓食油食胡麻食石蜜食烝¶
食。爾時世尊。在波羅[木*奈]國。時五比丘即從¶
坐起。前禮佛足却住一面。白佛言。當服¶
何藥。佛言。聽服腐爛藥。病比丘有因緣盡¶
形壽應服。爾時世尊在繩床中。時有病比¶
丘。醫教服呵梨勒。佛言。聽病比丘。有因¶
緣盡形壽服呵梨勒。爾時佛在舍衛國。時¶
有比丘患風。醫教服酢麥汁。佛言聽服。
<pb:KR6k0009_T_042-0867a>¶
不知云何作。佛言。聽淨人淨洗器漬麥乃¶
至爛漉取汁飲。若麥汁臭應覆。若汁滓俱出¶
聽作漉器。不知云何作漉器。佛言。聽若銅¶
若木若竹作漉器。如漉水筒作。若三角若¶
大若小。若麥中燥。令淨人更益水。時病比¶
丘。在多人前飲麥漿。餘比丘見皆共惡穢¶
之。佛言。不應在多人前。應在屏處飲。時¶
一切僧皆須。佛言。應一切僧共飲。時有諸比¶
丘。各各別用器飲。眾器皆臭。佛言。不應各¶
別用器飲。應共傳用一器飲。時有比丘飲¶
已不洗器與飲比丘。佛言。不應爾。應洗¶
器已與餘比丘。爾時佛在舍衛國。有比丘¶
吐下。比丘煮粥頃日時已過。佛言。聽已完¶
全麥若完全稻穀煮令熱。勿使破漉汁飲。¶
爾時有病比丘。醫教服鞞醯勒。佛言聽服。¶
醫教服阿梨勒。佛言聽服。若比丘有病因¶
緣盡形壽服。爾時有病比丘。醫教服[卄/(麩-夫+生)]羅。¶
佛言。聽比丘有病因緣。盡形壽服。爾時病¶
比丘。醫教服菓藥。佛言聽服。若非是常食¶
者。比丘有病因緣。盡形壽應服。爾時有病¶
比丘。須大五種根藥。佛言聽服。須小五種¶
根藥。佛言聽服。比丘有病因緣盡形壽¶
服。爾時病比丘。醫教服質多羅藥。佛言。病¶
比丘有因緣盡形壽聽服。爾時有病比丘。¶
醫教服罽沙藥。佛言。病比丘有因緣盡形¶
壽聽服。是中罽沙者。根莖葉花菓罽沙。爾時¶
有病比丘。醫教服娑梨娑婆藥。佛言。病比¶
丘聽服。娑梨娑婆者。根莖華葉菓若堅¶
仞者。式渠亦如是。帝㝹(底吐反音)二音亦如
<pb:KR6k0009_T_042-0867b>¶
是。爾時病比丘。醫教服蓽鉢椒。佛言。比¶
丘有病因緣聽盡形壽服。爾時病比丘須¶
種種細末藥洗。佛言。聽用種種細夫藥。是¶
中細末藥者。胡桐樹末。馬耳樹末。舍摩羅樹¶
末洗。若自作若更互作須杵臼。佛言聽畜。¶
須簸箕簁掃⬤。佛言聽畜。時諸比丘畏慎。¶
不教以冷香著末藥中。佛言聽著。時末¶
藥無器盛。佛言。聽作瓶。若患坌塵。聽作¶
蓋。若欲令堅牢。當著床下。若串壁上象¶
牙杙上。爾時病比丘。以麁末藥洗身患痛。¶
佛言。聽細末若細泥。若葉若華若菓取令¶
病者得樂。是中病者。若體有瘡若癬若瘑若¶
疥癩乃至身臭。爾時比丘病。須鹽為藥。佛¶
言聽服。是中鹽者。明鹽黑鹽。丸鹽樓麑¶
鹽支。頭鞞鹽鹵鹽灰鹽新陀婆鹽施盧鞞鹽¶
海鹽。若比丘病有因緣盡形壽聽服。爾時¶
病比丘須灰藥。佛言。聽用灰藥。是中灰藥¶
者。薩闍灰賓那灰波羅摩灰。比丘有病因緣。¶
盡形壽聽用。爾時病比丘須闍婆藥。佛言聽¶
用。是中闍婆者。馨牛馨蛾婆提尸婆梨陀¶
步梯夜婆提薩闍羅婆。比丘有病因緣盡形¶
壽應服。爾時比丘病須眼藥。佛言聽用。是¶
中眼藥者。陀婆闍那耆羅闍那。比丘有病因¶
緣盡形壽應用。爾時比丘眼有白翳生¶
須人血白佛。佛言聽用。爾時比丘患眼¶
白翳須人骨。佛言聽用。爾時比丘患眼白¶
翳須細軟髮。聽燒末著眼中。爾時畢陵伽¶
婆蹉。患眼痛得琉璃椑。佛言。聽為治眼¶
病故畜用。爾時舍利弗患風。醫教食藕根。
<pb:KR6k0009_T_042-0867c>¶
爾時大目揵連。往舍利弗所問訊已一面坐。¶
語舍利弗言。所患為差不。答言未差。復問¶
舍利弗。何所須。答言。須藕根。目連言。東方¶
有阿耨大池。水清澄無有塵穢。飲之無¶
患。去此不遠。更有池廣五十由旬。其水清¶
澄無有塵穢。有藕根如車軸。若取折之。¶
其汁如乳食之如蜜。去池不遠。有金山¶
崖高五十由旬。是中有七大龍象王兄弟共¶
住。其最少者。供給一閻浮提王。其次大者。¶
供給二天下王。其次轉大者。供給四天下轉¶
輪聖王。伊羅婆尼龍象王。供給天帝釋。彼諸¶
龍象王。來下入池淨澡浴飲水。以鼻拔取¶
藕根。淨洗泥穢而食之。得好膚色氣力¶
充足。彼池藕根可得食之。時舍利弗默¶
然可之。時目連見舍利弗默然。即於舍衛¶
國沒不現。如人屈申臂頃。至彼池邊。化¶
作大龍象王。於彼七象王中形色最勝。時¶
彼七龍象王。見皆畏怖毛竪。恐彼來奪我¶
池。爾時大目連。見彼七龍象王心懷恐怖。¶
即還復故身。彼即問目連言。比丘何所須¶
欲耶。答言。我須藕根。語言。汝須藕根何¶
不早見語。使我恐怖毛竪。彼即入池澡浴¶
飲水。以鼻拔取藕根洗去泥授與目連。¶
時目連得藕根已。從此池忽然不現。還¶
舍衛國。到祇桓中。授與舍利弗語言。此是¶
藕根。舍利弗食已病即得除差。有殘藕根¶
授與看病人。看病人先已受請。不肯食之。諸¶
比丘白佛。佛言聽看病人受請不受請。食¶
病人殘食。諸比丘先受食已。至彼聚落。有
<pb:KR6k0009_T_042-0868a>¶
檀越便請食。食已來還至僧伽藍中。持向¶
者食與諸比丘。諸比丘先已受請不敢受。¶
無人食者便棄之。時有眾烏鳥諍食喚呼。¶
爾時世尊。知而故問阿難。諸烏鳥何故喚呼。¶
阿難以此事具白世尊。世尊言。自今已去。¶
聽作餘食法食。彼應持食至彼比丘前¶
語言。大德我已受請。若已食。看是知是作¶
餘食法。彼應取少食之語言。我已食。止¶
汝可食之。應作如是餘食法食。爾時有¶
長老上座多知識。村間乞食來。聚在一處¶
食。食已。持殘食來至僧伽藍中。與諸比丘。¶
諸比丘先已受請。不肯食之。無人食者便¶
棄之。時有眾烏鳥諍食呼喚。世尊知而故¶
問阿難。諸烏鳥何故呼喚。阿難以此事具¶
白世尊。世尊言。自今已去。聽自持食來作¶
餘食法得食。應如是作。持食至彼比丘¶
所語言。大德。我已受請。若已食。看是知是¶
作餘食法。彼應取少食食已語言。我止汝¶
可食。應作如是餘食法食。爾時毘舍佉無¶
夷羅母。大得新菓。彼作如是念。我今寧可¶
作食請佛及僧以菓布施。即便遣人往¶
僧伽藍中白言。願諸大德。受我明日請食。¶
即於其夜辦種種美食。明日往白時至。爾¶
時世尊著衣持鉢。與千二百五十比丘俱。¶
就毘舍佉無夷羅母請就座而坐時。毘舍佉母¶
以種種多美飲食飯佛及僧。食已捨鉢。更¶
取一卑床却坐一面。時世尊種種方便開化¶
說法。令得歡喜。爾時世尊為說法已從坐¶
而去。時毘舍佉無夷羅母。行食忘不與菓。
<pb:KR6k0009_T_042-0868b>¶
彼作如是念。我為新菓故。請佛及僧設¶
飯。今正行食。忘不與菓。時即遣人送果¶
至僧伽藍中。與諸比丘。諸比丘已食竟。不¶
肯受之。往白佛。佛言。若從彼來。應作餘¶
食法食之如上法。爾時世尊在王舍城。時¶
有顛狂病比丘。至殺牛處。食生肉飲血。病¶
即差。還復本心畏慎。諸比丘白佛。佛言不¶
犯。若有餘比丘。有如是病。食生肉飲血¶
病得差者。聽食爾時世尊在波羅[木*奈]國。時¶
世穀貴乞食難得。時諸比丘乞食不得。往¶
至象厩乞。時彼有鬼神信敬沙門者。即¶
令象死於彼得象肉食之。世尊慈念告諸¶
比丘。此是王之兵眾。若王聞者必不歡喜。自¶
今已去。不應食象肉。時諸比丘。在波羅[木*奈]¶
國乞食不得。往馬厩乞。時有信敬沙門¶
鬼神。即令馬死。於彼得馬肉食之。世尊慈¶
愍告諸比丘。此是王之兵眾。若王聞者必不¶
歡喜。自今已去。不應食馬肉。爾時比丘。¶
往波羅[木*奈]國乞食不得。至能水底行人所¶
乞。時有信敬沙門鬼神。令諸龍死。於彼¶
得龍肉食之。爾時善現龍王。從己池出。¶
往世尊所。頭面禮足。却住一面白佛¶
言。世尊。有龍能燒一國土。若減一國土。諸¶
比丘食此龍肉。善哉世尊。勿令比丘食龍¶
肉。時世尊聞善現龍王語默然受之。時善現龍王¶
見佛聽許。頭面禮佛已還往本處。爾時¶
世尊。以此因緣集比丘僧告言。龍有¶
大神力有威德。能燒一國土。若減一國土。¶
諸比丘食此肉。自今已去。不應食龍肉。時
<pb:KR6k0009_T_042-0868c>¶
有比丘。在波羅[木*奈]國乞食不得。往旃陀羅¶
家。於彼得狗肉食之。諸比丘乞食。諸狗憎¶
逐吠之。諸比丘作是念。我等或能食狗肉。¶
故使眾狗憎逐吠我耳。諸比丘白佛。佛言。¶
自今已去。不得食狗肉。若食得突吉羅。時¶
世尊在波羅[木*奈]國。時有比丘。服吐下藥。有¶
優婆私字藕卑。至僧伽藍中。行看房舍。至¶
病比丘所問言。何所患苦耶。答言。服吐下¶
藥。復問比丘。何所須欲。答言須肉。答言。我¶
當送肉即還波羅[木*奈]。遣人持錢買肉。語言¶
男子。持此錢買肉來。時波羅[木*奈]不屠殺。彼¶
人遍行求肉不得。還至優婆私所白言。大¶
家知不。今此不殺。遍行求肉不得。優婆私¶
作如是念。我許與吐下比丘肉。恐此比丘¶
不得肉。或能命過。若是生死比丘命過者。¶
於出家法中退。若是學人不得前進。若是¶
羅漢。則使世間失於福田即入後屋。持¶
利刀自割陛裹肉。與婢令煮煮已。持往僧¶
伽藍中。與吐下比丘。婢即如勅持與比丘。¶
比丘食已病即除差。彼優婆私割肉時。舉身¶
患痛極為苦惱時優婆私夫主先出行還。¶
不見蘇卑。即問。蘇卑優婆私何處在耶。答¶
言病在內。即問何所患。即具答因緣。彼夫¶
主言。未曾有蘇卑於沙門所有如是信樂。¶
無所愛惜乃至身肉。蘇卑優婆私作是念。¶
我今患苦極重。或能以此斷命。我今寧可¶
辦具種種飲食請佛及僧。可作最後見佛¶
及僧因緣。時即遣人往僧伽藍中白言。大¶
德。明日受我請食。時世尊默然受之。即於
<pb:KR6k0009_T_042-0869a>¶
其夜辦具種種美好飲食。明日往白時到。¶
時世尊著衣持鉢。與諸比丘僧俱。往蘇卑¶
優婆私家就座而坐已。知而故問。優婆私蘇¶
卑何所在。答言病在內。佛言。喚優婆私蘇¶
卑來。彼即入內語言。佛喚汝。作如是念。¶
世尊喚我。即便速起。身痛即止。瘡復如故¶
不異。時優婆私蘇卑。往佛所頭面禮足却¶
住一面。佛告言。不應作是不應作是。蘇卑優¶
婆私。當作如是施如是學。不自苦痛。亦不¶
惱彼。時蘇卑優婆私。手自斟酌美好飲食。¶
食已捨鉢。取小床在一處坐。時世尊為優¶
婆私。種種方便說法。令得歡喜。世尊為說¶
法已。從坐而去還至僧伽藍中。往吐下比¶
丘所問言汝。蘇卑優婆私送肉與汝不。答言¶
與我肉問言汝食不。答言食。復問美不。答¶
言美。如是美肉難得。佛言。汝癡人食人肉。¶
自今已去。不得食人肉。若食偷蘭遮。及餘¶
可惡肉不應食。若食突吉羅。爾時世尊在¶
波羅捺國。有居士耶輸伽父。往詣佛所頭面¶
禮足却坐一面。爾時世尊。無數方便為說¶
法開化。令得歡喜。耶輸伽父。聞佛說法開¶
化。心大歡喜已從坐起。白佛言。願受我請。¶
時耶輸伽。侍從世尊後。時世尊默然受請。¶
耶輸伽不受請。佛未聽我曹受別請。佛¶
言。有二種請聽受。若請僧若別請。爾時有¶
異居士作是念。作何福德。令僧常得供養。¶
我施不斷絕。即白佛。佛言。聽為僧常作¶
食。彼作如是言。我不能常為眾僧作食。¶
作何福德令僧常得供養。我施不斷絕。白
<pb:KR6k0009_T_042-0869b>¶
佛。佛言。聽比丘往其舍常與食。彼作是¶
言。我不能常為道人作食。作何福德令¶
僧常得供養我施不斷絕。白佛。佛言。聽僧¶
差往食。若送食至僧中。若八日食。若布薩¶
日。若月初日食。時有居士作是念。云何作¶
福供養眾僧便成施藥。白佛。佛言聽布¶
施眾僧藥錢。時有居士。新作房舍無道人¶
住念言。云何供養眾僧。令諸比丘在此房¶
住。白佛。佛言。聽在房中作粥。若復不住。¶
復聽在房作種種餅及菓。若故不住當與¶
作飯食。若不食。聽與房錢。若故不住。聽¶
與繩床木床坐褥臥褥枕地敷。若故不住。¶
應與⬤體衣與氈與被。若故不住。與鉢¶
與三衣。若故不住。應與作戶扉戶鉤與¶
杖與革屣與蓋與扇與水瓶與洗瓶¶
與盛水器與浴室瓶及床與刮汁物與¶
香熏與丸香與房衣。若故不住。沙門一¶
切所須者應與。爾時世尊在繩床中。時諸比¶
丘乞食。時見有人[(殼-一)/牛]牛乳。令犢子飲已復¶
[(殼-一)/牛]。犢子口中涎沫出。與乳相似。後遂疑不¶
復飲乳。白佛。佛言聽飲。[(殼-一)/牛]乳法應爾。爾¶
時世尊在舍衛國。時諸比丘秋月得病。顏色¶
憔悴形體枯燥癬白。時世尊在靜室作如¶
是念。諸比丘秋月得病。顏色憔悴形體癬白¶
枯燥。我今當聽諸比丘食何等味。當食當¶
藥不令麁現。即念言。有五種藥。是世常用¶
者。蘇油蜜生蘇石蜜。我今寧可令諸比丘¶
食之。當食當藥不令麁現。如飯[麩-夫+少]法作¶
是念已。晡時從靜處起。以此事集比丘
<pb:KR6k0009_T_042-0869c>¶
僧。以向者在靜處所思念事具告諸比丘。¶
自今已去聽諸比丘有病因緣聽服五種¶
藥蘇油生蘇蜜石蜜。諸病比丘。得種種肥¶
美食。至中不能食。況復五種藥至中能食。¶
爾時藥雖多。病人不能及時服諸比丘患¶
遂增形體枯燥顏色憔悴。爾時世尊。知而故¶
問阿難。諸比丘何故形體顏色如是。時阿難¶
具以上因緣白世尊。佛言。自今已去若比¶
丘有病因緣。若時若非時。聽服五種藥。時¶
諸病比丘得服美食不能食。盡與看病¶
人。看病人受請。不食即棄之。諸烏鳥諍食¶
大喚呼。佛知而故問阿難。烏鳥何故爾。阿難¶
具以因緣事白佛。佛言。聽看病比丘。若受¶
請若不受請。得食病人殘食無犯。爾時舍¶
利弗患風。醫教服五種脂。騾脂魚脂驢脂¶
猪脂失守摩羅脂。白佛。佛言聽服。時受時¶
漉時煮如油法服。非時受非時漉非時煮不¶
應服。若服如法治。¶

爾時世尊。在舍衛國人間遊行。與千二百¶
五十比丘俱。時世穀貴人民飢餓乞食難得。¶
有五百乞人常隨佛後。爾時世尊。行未¶
遠。往至道邊樹下。敷尼師壇坐。時有居¶
士。名私呵毘羅。調象師。乘五百乘車。載¶
石蜜從道而過。於道中見佛足跡千輻輪¶
相光明了了。即尋迹而去。遙見世尊在樹¶
下坐顏貌端正諸根寂靜得上調伏猶如¶
龍象王最勝無比譬如澄淵無有濁穢。見¶
世尊已。信敬心生。前頭面禮足却坐一¶
面。時世尊為私呵居士種種方便說法開化。
<pb:KR6k0009_T_042-0870a>¶
令得歡喜。時私呵居士。聞佛說法極大歡¶
喜。即施諸比丘人別一器黑石蜜。諸比丘不¶
受。世尊未聽我曹受黑石蜜。白佛。佛言。¶
聽受黑石蜜。佛語私呵。一器分黑石蜜。¶
與諸比丘。即受佛教。以一器分黑石蜜。¶
與諸比丘。有餘黑石蜜。佛言。應第二第¶
三隨意重與。故復有殘。佛語私呵。與乞兒。¶
與乞兒已。故復有殘。佛語私呵。更隨意第¶
二第三飽與乞兒。故復有殘。佛語私呵。以¶
殘黑石蜜著淨地若無虫水中。何以故。未¶
有見諸天世人諸魔梵王沙門婆羅門食此¶
黑石蜜能消者。除如來無所著等正覺。時私¶
呵即如教。持餘黑石蜜。著無虫水中。水即¶
煙出作聲猶如燒大熱鐵著水中其聲振¶
裂。餘黑石蜜著水中。亦復如是水沸作聲。¶
爾時私呵。見此已恐怖毛竪。往至佛所頭¶
面禮足却坐一面。以此因緣具白世尊。¶
世尊爾時知私呵心懷恐怖毛竪。種種方便¶
說法開化。令得歡喜。即於座上遠塵離垢¶
得法眼淨。見法得法得增上果。白世尊¶
言。大德。我歸依佛法僧。為優婆塞。自今已¶
去。不殺生乃至不飲酒。私呵諳佛說法。¶
極大歡喜。頭面禮佛而去。時比丘乞食時。¶
見白衣作黑石蜜著罽尼。諸比丘疑不敢¶
過中食。白佛。佛言聽食。作法應爾。時諸比¶
丘乞食得軟黑石蜜。白佛。佛言聽食。得黑¶
石蜜漿。佛言聽飲。得磨飡緻佛言聽食。得¶
白石蜜。佛言聽食。得烏婆陀頗尼。佛言聽¶
食。得水和甘蔗汁。佛言聽飲。得甘蔗
<pb:KR6k0009_T_042-0870b>¶
汁。佛言聽飲。若不醉人。聽非時飲若醉人¶
不應飲。若飲如法治。得甘蔗。佛言聽時¶
食。爾時世尊。在摩竭提人間遊行至王舍¶
城。畢陵伽婆蹉。多知識多徒眾。多得蘇油¶
生蘇蜜黑石蜜。持與徒眾。遂多積聚藏舉眾¶
器皆滿。大盆小盆大鉢小鉢籢大釜絡囊漉¶
囊。持串著壁上龍牙杙上嚮上。或懸著屋¶
間。下漏上濕。房舍臭穢。時眾多居士。來至¶
僧伽藍中行看房舍。見畢陵伽婆蹉徒眾如¶
是。多積聚飲食眾藥在房共宿臭穢不淨。¶
皆共譏嫌。沙門釋子多貪無厭。自稱我知正¶
法。如是何有正法。觀是沙門多積飲食眾¶
藥。如似瓶沙王厨庫。諸比丘聞。其中有少¶
欲知足行頭陀知慚愧樂學戒者。嫌責¶
畢陵伽婆蹉言。云何多積飲食眾藥在房¶
共宿臭穢不淨。時諸比丘往白佛。爾時世尊。¶
以此因緣集比丘僧。呵責畢陵伽婆蹉徒¶
眾。汝等所為非。非威儀非沙門法非淨行¶
非隨順行所不應為。云何多積飲食眾藥¶
在房共宿臭穢不淨。以無數方便呵責已。¶
告諸比丘。自今已去。若病比丘。須蘇油蜜¶
生蘇黑石蜜。乃至七日應服。若過服如法¶
治。爾時世尊。從王舍城人間遊行(此一條事如上展轉¶
食戒無異故不出也)。¶

爾時比丘患風須藥。醫教漬麥汁。佛言聽¶
服。須油漬麥汁。須頗尼漬麥汁。佛言聽服。¶
若時藥和時藥。非時藥和時藥。七日藥和¶
時藥。盡形壽藥和時藥。應受作時藥。非時¶
藥和非時藥。七日藥和非時藥。盡形壽藥
<pb:KR6k0009_T_042-0870c>¶
和非時藥。應受作非時藥。七日藥和七日¶
藥。盡形壽藥和七日藥。應受作七日藥盡¶
形壽藥和盡形壽藥。應受作盡形壽藥。¶

爾時比丘患瘡。須唾塗以銚底熨。比丘¶
白佛。佛言聽用。時有比丘患胞醫教用¶
人脂。佛言聽用。時有比丘患吐。須細軟¶
髮。佛言。聽燒已未之水和漉受飲之。時¶
有比丘。自往塚間。取人髮人脂持去。時諸¶
居士。見皆憎惡惡賤。諸比丘白佛。佛言聽¶
靜無人時取。爾時有比丘患身熱。醫教用¶
栴檀。為差病故。比丘白佛。佛言聽用。若¶
洗水若栴檀畢陵祇伽羅[少/兔]婆羅。佛言聽¶
用塗身。時諸比丘患蛇入屋。未離欲比丘¶
恐怖。佛言聽驚。若以筒盛若以繩繫棄之。¶
而彼不解繩便置地蛇遂死。佛言。不應不¶
解應解。時諸比丘患鼠入屋。未離欲比丘¶
皆驚畏。佛言。應驚令出。若作鼠檻盛出棄¶
之。竟不出置檻內即死。佛言。應出之不¶
應不出。爾時諸比丘患蝎蜈蚣蚰蜒入¶
屋。未離欲比丘驚畏。佛言。若以弊物若泥¶
團若掃⬤盛裹棄之。而不解放便死。佛言。¶
不應不解放應解放。爾時佛在王舍城。諸¶
比丘破浴室薪。空木中蛇出螫比丘殺。時¶
世尊慈念。告諸比丘。彼比丘不生慈心於¶
彼八龍王蛇。以是故。為蛇所殺。何等八。毘¶
樓勒叉龍王。次名伽寧。次名瞿曇寘。次名¶
施婆彌多羅。次名多奢伊羅婆尼。次名伽毘¶
羅濕波羅。次名提頭賴託龍王。比丘若慈心¶
於彼八龍蛇王者。不為螫殺。若此比丘
<pb:KR6k0009_T_042-0871a>¶
慈心於一切眾生者。亦不為彼蛇所螫殺。¶
佛聽作自護慈念呪。毘樓勒叉慈。伽寧慈。¶
瞿曇寘慈。施婆彌多羅慈。多奢伊羅摩尼¶
慈。伽毘羅濕波羅慈。提頭賴吒慈。慈念諸龍¶
王揵闥婆羅剎婆。今我作慈心。除滅諸毒¶
惡。從是得平復。斷毒滅毒除毒。南無婆伽¶
婆。佛言。聽刀破出血以藥塗之。亦聽畜¶
披刀。爾時有比丘病毒。醫教服腐爛藥。¶
若是已腐爛藥墮地者。應以器盛水和之¶
漉受然後服。若未墮地者。以器承之水和¶
漉服之不須受。爾時有病毒比丘。醫教服¶
田中泥。佛言。聽以器盛水和之漉然後受¶
飲。爾時世尊在王舍城。時耆婆童子。刀治¶
比丘大小便處兩腋下病。時世尊慈念告諸¶
比丘此耆婆童子。刀治比丘大小便處兩¶
腋下病。不應以刀治。何以故。刀利破肉深¶
入故。自今已去。聽以筋若毛繩急繫之。¶
若抓取使斷皮然後著藥。佛言。聽作灰¶
藥。手持不堅牢。佛言聽作盛灰藥器。時器¶
若易破。聽角作。爾時世尊患風。醫教和三¶
種藥。喚阿難取三種和藥來。時阿難受佛¶
教。自煮三種和藥已授與佛。時世尊知而¶
故問阿難。誰煮此藥。答言我自煮。佛告阿¶
難。不應自煮而服。若自煮如法治。爾時世¶
尊在王舍城。與千二百五十比丘僧俱人間¶
遊行。時世穀貴人民飢餓乞食難得。時有¶
六百乘車載滿飲食隨逐世尊。世尊爾時。¶
從婆闍國人間遊行至毘舍離。時諸淨人。¶
辦具淨食高聲大語。或蓋藏器物。時世尊
<pb:KR6k0009_T_042-0871b>¶
知而故問阿難。諸比丘何以作此大聲。猶¶
如捕魚人聲耶。阿難白佛言。諸淨人辦具¶
淨食。高聲大語。或蓋藏器物。故有如是大¶
聲。佛告阿難。不應界內供養宿煮食食。若¶
食如法治。爾時諸比丘。持食飲著露地不¶
牢藏。牧牛羊人若賊持去。諸比丘白佛。佛¶
言。應在邊房靜處結作淨厨屋。爾時世尊¶
在毘舍離。時有私呵將軍。是尼揵弟子。時¶
斷事堂。有五百諸梨奢共坐食無數方便¶
讚歎佛法僧。爾時私呵將軍。在座中聞無¶
數方便讚歎佛法僧。心生信樂。欲往見佛。¶
彼作如是念。我今寧可白師尼揵往瞿¶
曇所。時私呵即往白尼揵言。我欲往瞿曇¶
沙門所。尼揵語言。汝說有作法。瞿曇說¶
無作法以化弟子。止不須往。爾時私呵將¶
軍。本有見佛心即退諸梨奢。如是第二第¶
三讚歎佛法僧。時私呵將軍聞第二第三¶
讚歎時作如是念。我今寧可不辭尼揵師¶
往見瞿曇。師能使我作何等。時私呵即往¶
佛所。頭面禮足却坐一面。時世尊為無數¶
方便說法開化。令得歡喜。私呵聞佛方便¶
說法。心大歡喜。白佛言。我聞瞿曇說無作¶
法以化諸弟子。若有人言。大德說無作法¶
以化諸沙門。為是實語法語不耶。佛語私¶
呵。或有因緣。方便言我說無作法以化諸¶
弟子者。是實語法語。或有因緣。方便言我¶
說有作法以化諸弟子者。是實語法語。或¶
有因緣。方便言我說斷滅法以化弟子。是實¶
語法語。或有因緣。方便言我說穢惡法以
<pb:KR6k0009_T_042-0871c>¶
化弟子。是實語法語。或有因緣。方便言我¶
說調伏法以化弟子。是實語法語。或有因¶
緣。方便言我說滅闇法以化弟子。是實語法¶
語。或有因緣。方便言我說我生已盡不受¶
後身以化弟子。是實語法語。或有因緣。方¶
便言我到無畏處說無畏法以化弟子。是¶
實語法語。佛語私呵。何以故。言我說無作¶
法乃至到無畏處以化諸弟子。是實語法¶
語。我說不作者。身行惡。口言惡。心念惡。三¶
種惡不善法不應作。我說作法者。三種善¶
法應作。言我說斷滅法者。斷滅貪欲瞋恚¶
愚癡。我說穢惡法者。穢惡身口意業不善¶
法。我說調伏法者。調伏貪欲瞋恚愚癡。我¶
說滅闇者。滅諸惡不善闇法。我說我生已¶
盡者。我受生已盡不受胞胎。亦復化人斷¶
於生死。我說到無畏處者。自無所畏復安¶
慰眾生。以是故。私呵。有因緣故。言我說無¶
作法乃至到無畏處以化諸弟子。是實語¶
法語。私呵白世尊言。我歸依佛法僧。自今¶
已去。不殺生乃至不飲酒。佛語私呵。好自¶
量宜。然後受戒。汝為國之大臣。人所知¶
識。當益眾人。莫輕舉動後有悔也。私呵¶
答言。我於外道沙門婆羅門作弟子時。持¶
幡唱令國中言。私呵為尼揵作弟子。我今¶
聞世尊重勅我言。好自量宜。然後受戒。¶
汝為國之大臣。人所知識。當益眾人。莫輕¶
舉動。益增信樂。復白佛言。大德。我今第二¶
盡形壽歸於佛法僧。不殺生乃至不飲酒。¶
自今已去。於我門中不聽尼揵外道來
<pb:KR6k0009_T_042-0872a>¶
入。佛諸弟子比丘比丘尼優婆塞優婆夷。於¶
我門中無所罣礙。佛語私呵。先尼揵外¶
道。於汝家中晝夜受供養。如取泉水。今何¶
得便斷。復白佛言。我從外人聞。沙門瞿曇¶
自稱言。布施應與我。不應與餘人。與我¶
大得果報。與餘人不得果報。應與我弟¶
子。不應與餘弟子。與我弟子大得果¶
報與餘弟子不得果報。佛語私呵。我無¶
是語。若人有慈心。以米甘汁若蕩滌汁。¶
棄著不淨水虫中。使彼虫得此食氣。我說¶
彼猶有福。況復與人。我說布施持戒人得¶
大果報。勝於破戒。私呵白佛言。如世尊所¶
說。如世尊所說。我曹自知之。爾時世尊。無¶
數方便為說法開化。令得歡喜。即於座上¶
遠塵離垢得法眼淨。見法得法得果證。白¶
佛言。我今第三盡形壽歸依佛法僧。不殺¶
生乃至不飲酒。唯願世尊。受我明日請食。¶
時世尊默然受之。時私呵見佛許已。即起¶
禮佛足而去。於其夜辦具種種美食。明日¶
往白時到。世尊著衣持鉢。與千二百五十¶
比丘俱。往其家敷尼師壇就座而坐。爾時¶
尼揵子等。往詣梨奢住處。舉手大哭稱¶
怨言。此私呵將軍自殺大牛。與沙門瞿曇及¶
諸比丘設飯食。為己殺知而故食之。爾時¶
有人。即往私呵所語言。當知有諸尼揵¶
子。往離奢住處。舉手大哭稱怨言。私呵將¶
軍自殺牛。為沙門瞿曇及比丘僧設飯食。¶
私呵言。是常日夜。為佛比丘僧作怨家。我¶
終不為命故斷眾生命。爾時私呵將軍。以
<pb:KR6k0009_T_042-0872b>¶
多美飲食。飯佛及比丘僧已。攝鉢。更取¶
一卑床在一面坐。佛為方便說法開化。令¶
得歡喜。為說法已。從坐起而去。還僧伽¶
藍中。以此因緣集比丘僧告言。自今已去¶
若故為殺者不應食。是中故為殺者。若故¶
見故聞故疑。有如此三事因緣不淨肉。我¶
說不應食。若見為我故殺。若從可信人邊¶
聞為我故殺。若見家中有頭有皮毛。¶
若見有脚血。又復此人能作十惡業常是¶
殺者。能為我故殺。如是三種因緣不清淨肉¶
不應食。有三種淨肉應食。若不故見不¶
故聞不故疑應食。若不見為我故殺。不¶
聞為我故殺。若不見家中有頭脚皮毛血。¶
又彼人非是殺者。乃至持十善。彼終不為¶
我故斷眾生命。如是三種淨肉應食。若作¶
大祀處肉不應食。何以故。彼作如是意辦¶
具來者當與。是故不應食。若食如法治。¶

爾時世尊。從毘舍離人間遊行。與千二百五¶
十比丘僧。俱至蘇彌。從蘇彌至跋提城住。¶
時跋提城有大居士字琝茶是不蘭迦葉¶
弟子。大富多諸珍寶。多有象馬車乘奴¶
婢僕使飯食。倉庫溢滿有大威力。隨意所¶
欲周給人物。彼居士入倉時。如車軸孔自¶
然穀出不休。乃至居士出去。其婦復有如¶
是福力。以八升米作食。供四部兵及四¶
方來乞者。皆使飽足。食故不盡。乃至起去。¶
其兒亦有如是福力。囊盛千兩金。與四部¶
兵及四方來乞者。隨意令足。故不盡。乃至¶
起去。其兒婦亦有如是福力。以一裹香。塗
<pb:KR6k0009_T_042-0872c>¶
四部兵及四方來乞者。隨意令足。香故不¶
盡。乃至起去。其奴有如是福力。以一犁¶
耕七壟出。其婢有如是福力。以八升穀¶
與四部兵不盡。乃至起去。其家裏各各諍¶
言。是我福力。爾時琝茶居士。聞佛從蘇彌¶
人間遊行至跋提城。彼作如是念。我今寧¶
可辭師不蘭迦葉至沙門瞿曇所。念往¶
師所白言。大師。我聞佛從蘇彌人間遊行¶
至跋提城。我今欲往見沙門瞿曇。不蘭迦¶
葉語言。居士。汝有大神力隨意自在。不¶
應往見沙門瞿曇。沙門瞿曇應來見汝。又¶
法應爾。出家人應來問訊白衣。彼作如是¶
念。未曾有沙門為沙門作刺。我何須辭¶
不蘭迦葉。不辭而去。能使我作何等也。即¶
便往見瞿曇。琝茶居士。往世尊所。頭面作¶
禮却住一面。世尊為種種方便說法開化。¶
令得歡喜。爾時琝茶聞佛說法。心大歡¶
喜白佛言。我是跋提城居士。是不蘭迦葉¶
弟子。具以已家業福力之事白世尊言。我¶
家中各各諍言。是我福力。惟願世尊。為¶
說是誰福力。佛語琝茶居士汝往過去世¶
時。於波羅[木*奈]國作居士。大富多諸財寶庫¶
藏溢滿。前世時婦兒兒婦及奴婢。即今者是。¶
居士。爾時時世穀貴人民飢饉乞求難得。時¶
居士家中共食。時有辟支佛。字多呵樓支。¶
來入乞食。居士言。汝曹但食。持我分與此¶
仙人。婦作如是言。居士但食持我分與此¶
仙人。其兒復作如是言。父母但食。持我分¶
與此仙人。兒婦及奴婢亦作如是言。大家
<pb:KR6k0009_T_042-0873a>¶
但食。持我分與此仙人。於是各分食分¶
施辟支佛。居士知不。以是因緣果報今日¶
等共有如是福力。爾時世尊。無數方便為¶
說法開化。令得歡喜。即於座上遠塵離垢¶
得法眼淨。見法得法得成果證。白佛言。¶
聽我自今已去盡形壽歸依佛法僧為優婆¶
塞。不殺生乃至不飲酒。惟願世尊。受我¶
跋提城中七日請。時世尊默然受之。時居士¶
以世尊及比丘僧默然受請已。即於跋提城¶
中。眾味自具。七日供養佛及比丘僧。時世尊¶
七日受請已。欲往曠野。時琝茶居士。以千¶
二百五十牸牛遣人。以象載種種飲食之¶
具。於道路供養佛及比丘僧。世尊爾時。七¶
日受供養已。即往曠野。諸比丘在道行。見¶
有人[(殼-一)/牛]牛令犢子飲已復[(殼-一)/牛]。犢子口中¶
涎出似乳。諸比丘後遂不飲乳。白佛。佛¶
言聽飲。[(殼-一)/牛]乳法應爾。有五種牛汁乳酪生¶
酥熟酥醍醐。行過曠野已故有餘飲食。¶
彼使人作如是念。居士大富多有財寶故。¶
為比丘故送此飲食。我今寧可都以此飲¶
食與諸比丘。時即持飲食與諸比丘。諸比¶
丘不受言。佛未聽我曹受道路糧。諸比丘¶
白佛。佛言。自今已去聽作檀越食受。令淨¶
人掌舉。不應自受。若有所須隨意索取。¶

爾時世尊。從阿牟多羅國。人間遊行。至阿¶
摩那城。在翅[少/兔]編髮婆羅門園中住。爾時編¶
髮婆羅門。聞沙門釋種出家從阿牟多羅國¶
至阿摩那城在我園中住。彼作如是念。沙¶
門瞿曇。有大名稱言。是如來無所著應供
<pb:KR6k0009_T_042-0873b>¶
正遍知明行足為善逝世間解無上士調御丈¶
夫天人師佛世尊。善哉我今當見如是無¶
著人。爾時編髮婆羅門。往至世尊所。恭敬¶
問訊已。却坐一面。佛為無數方便說法開¶
化。令得歡喜。時婆羅門聞佛說法極大歡¶
喜。白佛言。願佛及比丘僧。受我明日請食。¶
佛言。今比丘僧多。汝信外道。婆羅門言。我¶
雖信外道。眾僧雖多。但受我明日請食。世¶
尊如是再三語之。婆羅門亦如是再三白¶
世尊。世尊爾時默然受請。婆羅門見佛受¶
已。從坐起而去還家。語親眷言。我明日¶
請佛及比丘僧供養。所應施設願當助¶
我。其諸親屬聞之皆喜。或有破薪者。或有¶
作飯者。或有取水者。時婆羅門。自莊嚴堂¶
舍敷床座。佛及比丘僧當在此座。時阿摩¶
那城中。有施盧婆羅門。與五百婆羅門共¶
住。翅[少/兔]婆羅門。常恭敬宗仰之。時施盧婆¶
羅門。與五百婆羅門俱往其家。翅[少/兔]婆¶
羅門常法。見其來起出迎之請入屋坐。其¶
日見來亦不出迎亦不請坐。但見自莊嚴¶
堂舍敷好床座。施盧問言。為欲娶婦。為¶
欲嫁女。為欲請王。為欲大祠耶。彼即答¶
言。我亦不娶婦乃至請王。我欲作大祀。¶
請佛及比丘僧千二百五十人。沙門瞿曇有¶
大名稱。如來無所著應供正遍知明行足為¶
善逝世間解無上士調御丈夫天人師佛世¶
尊。施盧問翅[少/兔]言。實是佛耶。答言。實是佛。¶
再三問言。實是佛耶。答言實是。問言。佛在¶
何處住。我今欲見。時翅[少/兔]舉右手示言。乃
<pb:KR6k0009_T_042-0873c>¶
在彼靜林中住。施盧作如是念。我不應¶
空往。當持何物往見沙門瞿曇也即自念¶
言。今有八種漿。是古昔無欲仙人所飲梨¶
漿閻浮漿酸棗漿甘蔗漿[卄/(麩-夫+生)]菓漿舍樓伽漿婆¶
樓師漿蒲桃漿。爾時施盧婆羅門。持此¶
八種漿。往詣佛所。恭敬問訊却坐一面。時¶
世尊為方便說法開化。令得歡喜。施盧聞¶
法極大歡喜。即以八種漿施比丘僧。比丘¶
不敢受言。佛未聽我曹受八種漿。比丘白¶
佛。佛言。聽飲八種漿。若不醉人應非時¶
飲。若醉人不應飲。若飲如法治。亦不應以¶
今日受漿留至明日。若留當如法治。爾時世¶
尊。從此住處至摩羅人間遊行。向波婆城。¶
時波婆城諸摩羅。聞世尊與千二百五十¶
比丘俱從摩羅人間遊行向波婆城。自共¶
作制。世尊當來皆應共迎。若不迎者罰金¶
百兩。時有摩羅子。字盧夷。無有信樂於佛¶
法僧是阿難白衣時親友。時阿難遙見盧夷¶
語言。甚善盧夷。汝能自出迎佛。彼答言。大¶
德。我不以是出迎。波婆城中皆共作制。若¶
不出迎佛者。罰金百兩。以是因緣故來非¶
信敬故來。時阿難聞之不樂。即往世尊所。¶
白言。此波婆城中有摩羅子。字盧夷。是我¶
白衣時親友。善哉世尊願為佐助令彼得¶
信樂。佛語阿難。此有何難。若復有如是者。¶
猶不為難。爾時世尊。即以慈心。感盧夷摩¶
羅令詣世尊。猶如有人引導而往。如是¶
盧夷往至佛所頭面禮足已却住一面。爾時¶
世尊。無數方便為其說法開化。令得歡喜。
<pb:KR6k0009_T_042-0874a>¶
即時得遠塵離垢得法眼淨。見法得法得¶
果證白佛言。大德。我自今已去。歸依佛法¶
僧。為優婆塞。不殺生乃至不飲酒。惟願¶
世尊常受我衣服飲食醫藥臥具。佛告盧夷。¶
汝今學人。以有眼智遠塵離垢得法眼淨。¶
便言常受我衣服飲食醫藥臥具。復更有餘¶
學人。已有明智遠塵離垢得法眼淨。亦當¶
復言。常受我衣服飲食醫藥臥具。爾時世尊。¶
波婆城城中不偏受一人請。時城內家家各¶
斂飲食聚在一處。飯佛及僧。時盧夷往作¶
食處看唯無餅。彼即於夜辦具種種餅。明¶
日與諸比丘。諸比丘不受言。佛未聽我曹¶
前食受餅。諸比丘白佛。佛言聽受。時世尊¶
從波婆城至阿頭。時阿頭住處有二比丘¶
是常剃髮人。父子出家時二比丘聞佛從¶
波婆至阿頭。彼作如是念。我曹當辦具何¶
等供養世尊。其父語兒言。我今當求剃髮¶
處。汝可往作錢處求作。若有所得當辦¶
具粥供養世尊。時父即往為人剃髮。兒即¶
往作錢賃作。有所得物。盡為辦粥。持往¶
供養世尊。世尊知而故問阿難。何處得此¶
粥。阿難即以此事具白佛。佛言出家人不¶
應為白衣剃髮。除欲出家者若剃髮人出¶
家。不應畜剃刀。若畜當如法治。時眾僧得¶
剃髮刀。白佛。佛言聽畜。爾時世尊。從阿頭¶
至迦摩羅。諸比丘得如是根藥。阿漏彌那¶
漏比那漏提婆檀豆檀盧乾漏私羅漏。諸比¶
丘不受言。佛未聽我曹受如是根藥。白佛。¶
佛言聽受。是中迦摩羅國諸比丘。得如是盡
<pb:KR6k0009_T_042-0874b>¶
形壽藥。沙蔓那摩訶沙蔓那杏子人兜兜漏¶
秦敵梨蓼。諸比丘不受言。佛未聽我等¶
受如是盡形壽藥比丘白佛。佛言聽受。爾¶
時世尊從迦摩羅。至迦維羅衛國。畢陵伽婆¶
蹉。在彼國住。患脚劈破。醫教塗脚。白佛。¶
佛言聽塗。不知以何藥塗。白佛。佛言。聽¶
以酥油若脂塗。手捉酥油臭。佛言。聽用¶
塗藥錍。時手塗脚手膩。佛言。聽脚脚相塗。¶
塗脚藥著淺器中不堅牢。佛言聽作瓶。¶
若患坌塵。佛言聽作蓋。時油瓶舉處不堅¶
牢。佛言。聽著床下若懸著壁上龍牙杙上。¶
時諸比丘患頭痛。醫教頂上著油。白佛。¶
佛言聽著。彼畏慎不敢用香油著。佛言聽¶
著。油法應爾時比丘患風。醫教作除風藥。¶
是中除風藥者。烝稻穀烝酒糟。若大麥。若¶
諸治風草若麩糠若煮小便。白佛。佛言聽時¶
畢陵伽婆蹉須銚煮。佛言聽畜。眾僧得¶
大銚。佛言聽畜。畢陵伽婆蹉。得三種釜銅¶
釜鐵釜土釜。佛言聽畜。眾僧亦爾聽畜。後¶
得瓶銅瓶鐵瓶瓦瓶。佛言聽畜。眾僧亦爾¶
聽畜。畢陵伽婆蹉。得煎餅[金*敖]。佛言聽畜。眾¶
僧亦爾聽畜。畢陵伽婆蹉。得銅甌得罇。¶
佛言聽畜。眾僧亦爾聽畜。¶
《四分律藏》卷第四二第三分卷第六
<pb:KR6k0009_T_042-0874c>¶

