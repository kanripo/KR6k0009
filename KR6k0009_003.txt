#-*- mode: mandoku-view; -*-
#+DATE: 2015-08-30 20:39:49.587699
#+TITLE: 四分律
#+PROPERTY: CBETA_ID T22n1428
#+PROPERTY: ID KR6k0009
#+PROPERTY: SOURCE Taisho Tripitaka Vol. 22, No. 1428
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6k0009_T_003-0581b> 
#+PROPERTY: JUAN 3
¶
《四分律》卷第三(初分之三)¶
¶
姚秦罽賓三藏佛陀耶舍¶
共竺佛念等譯¶
十三僧殘法之二¶

佛在舍衛國。時迦留陀夷。聞世尊所制戒¶
不得弄陰墮精不得身相摩觸。便持戶¶
鑰在門外立。伺諸婦女若居士家婦女來¶
語言。諸妹可入我房看。將至房中已。向¶
彼以欲心麁惡語。諸女樂者笑其所言。不¶
樂者瞋恚罵詈出房。語諸比丘。大德當知。¶
今我所見事非善非法非宜不得時我常¶
謂。是安隱處無患無災變無怖懼處。今¶
日乃更生畏怖身毛為竪。我等本謂水能¶
滅火。而今火從水生。何以知之。迦留陀夷¶
見將入房婬欲意麁惡語見向。我本在家時¶
夫主作麁惡語向我時猶不能堪忍。況今出¶
家之人惡口如是。時諸比丘聞。其中有少欲¶
知足行頭陀樂學戒知慚愧者。呵責迦留¶
陀夷廣說如上。已往至世尊所頭面禮足¶
在一面坐。以此因緣具白世尊。世尊以此¶
因緣集諸比丘。於大眾中知而故問。云何¶
迦留陀夷。汝審有此事耶。答言如是。時世¶
尊呵責。汝所為非。非威儀非沙門法非¶
淨行非隨順行所不應為。世尊以無數方¶
便呵責已。告諸比丘。此迦留陀夷癡人。多¶
種有漏處最初犯戒。自今已去與諸比丘¶
結戒。集十句義乃至正法久住。欲說戒者
<pb:KR6k0009_T_003-0581c>¶
當如是說。若比丘婬欲意與女人麁惡婬欲¶
語。隨所說麁惡婬欲語僧伽婆尸沙。比丘¶
義如上婬欲意者如上。說女人亦如上。¶
麁惡者非梵行。婬欲語者稱說二道好惡。若¶
自求若教他求。若問若答若解若說若教若¶
罵。求者言與我二道作如是如是事。若復¶
作餘語。教他求者。若天若梵水神摩醯首¶
羅天祐助我。共汝作如是如是事。若復作¶
餘語。問者問汝大小便道何似。汝云何與¶
夫主共事。云何復與外人共通。若復作餘¶
語。答者汝大小便道如是。汝與夫主外人¶
共通如是。若復作餘語。解者說者亦如是。¶
教者我教汝如是治二道。汝可令夫主外¶
人敬愛。若復作餘語。罵者若言汝破壞腐爛¶
燒燋墮落與驢作如是。若復作餘語罵。若¶
比丘與女人一返麁惡語一僧伽婆尸沙。隨¶
麁惡語多少說。而了了者一一僧伽婆尸沙。¶
不了了者偷蘭遮。若與指印書遣使作相¶
令彼女人知者僧伽婆尸沙。不知者偷蘭遮。¶
除此大小便道說餘處好惡偷蘭遮。天女¶
阿脩羅女夜叉女龍女畜生女能變形者黃¶
門者有一形麁惡語令彼知者偷蘭遮。不知者¶
突吉羅。若指印若書若遣使若現知相令¶
彼知者偷蘭遮。不知者突吉羅。向畜生不能¶
變形者說麁惡語者突吉羅。若向男¶
子麁惡語突吉羅。若比丘欲意麁惡語麁惡¶
語想僧伽婆尸沙。麁惡語生疑者偷蘭遮。非¶
麁惡語麁惡語想偷蘭遮。非麁惡語疑偷蘭¶
遮。人女人女想僧伽婆尸沙。人女疑偷蘭遮。
<pb:KR6k0009_T_003-0582a>¶
人女非人女想偷蘭遮。非人女作人女想偷¶
蘭遮。非人女疑偷蘭遮。比丘尼偷蘭遮。式叉¶
摩那沙彌沙彌尼突吉羅。是謂為犯。不犯者。¶
若為女人說不淨惡露觀。大妹當知。此身¶
九瘡九孔九漏九流。九孔者二眼二耳二¶
鼻口大小便道。當說此不淨時彼女人謂¶
說麁惡語。若說毘尼時言次及此彼謂麁¶
惡語。若從受經。若二人同受若彼問。若同誦¶
若戲笑語。若獨語。若疾疾語。若在夢中語。欲¶
說此錯說彼。一切不犯。不犯者。最初未¶
制戒。癡狂心亂痛惱所纏(三竟)。¶

佛在舍衛國。時迦留陀夷。已聞世尊制¶
戒。不得弄陰墮精不得與女人身相觸。¶
不得向女人麁惡語。便執戶鑰在門外¶
立。伺諸婦女若居士家婦女來。語言諸妹。¶
可入我房看。將入房已自讚歎身言。諸妹¶
知不。我學中第一我是梵行持戒修善法人。¶
汝可持婬欲供養我。時喜樂者默然笑其¶
所言。不樂者罵詈而去。告諸比丘言。大德¶
當知。我等向所見事。非善非宜非法不得¶
時。我常信。此處無患無災無變無恐懼處。¶
云何今日乃更生畏怖身毛為竪。我本所謂¶
水能滅火而今火從水生。我在家時夫主向¶
我作如是語猶不堪忍。況出家之人乃作¶
如是言。時諸比丘聞。其中有少欲知足行¶
頭陀樂學戒知慚愧者。呵責迦留陀夷。汝¶
云何聞世尊制戒。不得弄陰失精。不得¶
與女人身相觸。不得婬欲麁惡語。呵責廣¶
說如上已。往世尊所頭面禮足在一面坐。
<pb:KR6k0009_T_003-0582b>¶
以此因緣具白世尊。世尊爾時以此因緣¶
集諸比丘。知而故問迦留陀夷。汝審爾不。¶
答言實爾。爾時世尊呵責迦留陀夷。汝所為¶
非。非威儀非沙門法非淨行非隨順行。¶
所不應為。世尊以無數方便呵責已。告諸¶
比丘。迦留陀夷癡人。多種有漏處最初犯戒。¶
自今已去與比丘結戒。集十句義乃至正¶
法久住。欲說戒者當如是說。若比丘婬欲¶
意於女人前自歎身言。大妹。我修梵行持¶
戒精進修集善法。可持是婬欲法供養我。¶
如是供養第一最。僧伽婆尸沙。比丘義如¶
上。婬欲意者如上。女人者如上。歎身者歎¶
身端正好顏色。我是剎帝利長者居士婆羅¶
門種。梵行者勤修離穢濁。持戒者不缺不¶
穿漏無染污。善法者樂閑靜處。時到乞食¶
著糞掃衣。作餘食法不食一坐食一摶食。¶
塚間坐露坐樹下坐常坐隨坐。持三衣唄匿¶
多聞能說法持毘尼坐禪。作如是自歎譽¶
已供養我來。不說婬欲者偷蘭遮。若說婬¶
欲僧伽婆尸沙。若在人女前一自歎譽身¶
一僧伽婆尸沙。隨自歎身多少了了者一¶
一僧伽婆尸沙。說而不了了者偷蘭遮。若手¶
印若書信若遣使若現知相。令彼知者僧伽¶
婆尸沙。不知者偷蘭遮。除二道更為索餘¶
處供養偷蘭庶。天女阿須羅女龍女夜叉女¶
餓鬼女畜生女能變形者向自歎譽身說而¶
了了者偷蘭庶。不了了者突吉羅。若指印若¶
書信若遣使若現知相歎說身令彼知者¶
偷蘭遮。歎說而不知者突吉羅。畜生不能變
<pb:KR6k0009_T_003-0582c>¶
形向彼自稱歎譽身者突吉羅。向男子自¶
歎譽身突吉羅。人女人女想僧伽婆尸沙。人¶
女疑偷蘭遮。人女作非人女想偷蘭遮。非人¶
女作人女想偷蘭遮。非人女疑偷蘭遮。比丘¶
尼偷蘭遮。式叉摩那沙彌沙彌尼突吉羅。是¶
謂為犯。不犯者。若比丘語女人言。此處¶
妙尊最上。此比丘精進持戒修善法。汝等應¶
以身業慈口業慈意業慈供養彼。諸女意謂¶
比丘為我故自讚身。若為說毘尼時言說¶
相似。而彼讚歎身。若從受經誦經¶
若二人共受誦。若問答若同誦。若戲笑語。若¶
疾疾語。若夢中語。若欲說此錯說彼。不¶
犯。不犯者最初未制戒。癡狂心亂痛惱所¶
纏(四竟)。¶

佛在羅閱祇耆闍崛山中。時羅閱城中有¶
一比丘名迦羅。本是王大臣善知俗法。彼¶
作如是媒嫁向男說女向女說男。時羅閱¶
城中諸居士。欲有所嫁娶盡往說問迦¶
羅。迦羅答言。須我至彼家先當觀視。觀¶
視已往諸居士家語言。汝欲與某甲為婚¶
者隨意。時諸居士即如言與作婚娶。¶
時諸男女婚娶得適意者便歡喜供養讚歡¶
言。令迦羅常得歡樂如我今日。何以故。由¶
迦羅故使我得如此歡樂。令迦羅及餘比¶
丘亦得供養。若彼男女婚娶不得適意者¶
便作是言。當令迦羅常受苦惱如我今日。¶
何以故。由迦羅故令我嫁娶受如是苦。¶
令迦羅及諸比丘亦受苦惱不得供養。時¶
羅閱城中不信佛法僧諸居士自相謂言。汝
<pb:KR6k0009_T_003-0583a>¶
等若欲得與大富多財饒寶為婚者。可往¶
沙門釋子中問之。隨時供養親近恭敬可得¶
如意。何以故。此沙門釋子善知媒嫁。此男¶
可取彼女彼女可與此男。時諸比丘聞。其¶
中有少欲知足行頭陀樂學戒知慚愧者。¶
呵責迦羅比丘。云何媒男與女媒女與男。¶
呵已往世尊所頭面禮足在一面坐。以¶
此因緣具白世尊。世尊以此因緣集諸比¶
丘僧。知而故問迦羅。汝審爾媒嫁不。答曰實¶
爾。世尊以無數方便呵責。汝所為非。非威¶
儀非沙門法非淨行非隨順行。所不應¶
為。我以無數方便與諸比丘說離欲事。汝¶
今云何乃作和合欲事。訶責已告諸比丘。此¶
迦羅愚人。多種有漏處最初犯戒。自今已去¶
與比丘結戒。集十句義乃至正法久住。欲¶
說戒者當如是說。若比丘往來彼此媒嫁¶
持男意語女持女意語男。若為成婦事¶
若為私通乃至須臾頃僧伽婆尸沙。比丘義¶
如上。往來者使所應可和合者是。女人¶
有二十種。母護父護父母護兄護姊護兄姊¶
護自護法護姓護宗親護。自樂為婢與衣婢¶
與財婢同作業婢水所漂婢。不輸稅婢若¶
故去婢客作婢他護婢邊方得婢。母護¶
者母所保。父護者父所保。父母護兄護姊護¶
兄姊護亦如是。自護者身得自在。法護者¶
修行梵行。姓護者不與卑下姓。宗親護者¶
為宗親所保。自樂為婢者樂為他作婢。與¶
衣者與衣為價。與財者乃至與一錢為¶
價。同業者同共作業若未成夫婦。水
<pb:KR6k0009_T_003-0583b>¶
所漂者水中救得。不輸稅者若不取輸稅。若¶
放去婢者若買得若家生。客作者雇錢使作¶
如家使人。他護者受他華鬘為要。邊方得¶
者抄劫得。是謂二十種男子亦有二十種亦¶
如是。母護男母護女遣比丘為使語彼言。¶
汝為我作婦若與我私通。若言須臾間若一¶
念頃。若比丘自受語。自往語彼受彼語¶
還報者僧伽婆尸沙。若比丘自受語自往語¶
彼遣使持報語還僧伽婆尸沙。若比丘自受¶
語遣使語彼自持報語還僧伽婆尸沙。若¶
比丘自受語共遣使語彼遣使持報語還¶
僧伽婆尸沙。若比丘自受語自作書持往彼¶
自持報書還僧伽婆尸沙。若比丘自受語自¶
作書持至彼遣使持報書還僧伽婆尸沙。¶
若比丘自受語遣使持書至彼自持報書¶
還僧伽婆尸沙。若比丘自受語遣使持書至¶
彼遣使持報書還僧伽婆尸沙。指印現相¶
各作四勻亦如是。若比丘自受書持至彼¶
自持報書還僧伽婆尸沙。若比丘自受書持¶
至彼遣使持報書還僧伽婆尸沙。若比丘¶
自受書遣使持至彼自持報書還僧伽婆¶
尸沙。若比丘自受書遣使持書至彼遣使¶
持報書還僧伽婆尸沙。若比丘自受書自¶
持指印往彼自持指印還報僧伽婆尸沙。¶
若比丘自受書自持指印往彼遣使持指¶
印還報僧伽婆尸沙。若比丘自受書遣使¶
持指印往彼自持指印還報僧伽婆尸沙。¶
若比丘自受書遣使持指印往彼遣使持¶
指印還報僧伽婆尸沙。現相四句亦如是。受
<pb:KR6k0009_T_003-0583c>¶
語四句亦如是。指印十六句亦如是。現相十¶
六句亦如是。若比丘自受語自持書至彼¶
自持指印還報僧伽婆尸沙。若比丘自受語¶
自持書往彼遣使持指印還報僧伽婆尸¶
沙。若比丘自受語遣使持書往彼自持¶
印還報僧伽婆尸沙。若比丘自受語遣使持¶
書往彼遣使持指印還報僧伽婆尸沙。若¶
比丘自受語自持書往彼自持現相還報¶
四句亦如是。若比丘自受語自持指印往¶
彼自持現相還報四句亦如是。若比丘自受¶
書自持指印往彼自持現相還報四句亦¶
如是。若比丘自受語往彼還報僧伽婆尸¶
沙。自受語往彼不還報偷蘭遮。若聞語往¶
彼說不還報偷蘭遮。若與語而不受便往¶
彼說還報偷蘭遮。若受語不往彼說不還¶
報突吉羅。若聞語不往彼說不還報突吉¶
羅。若不受語往說不還報突吉羅。若言已¶
嫁與他若言至餘處若言死若言賊將去若¶
言無一切偷蘭遮若言癩病若癰若白癩乾¶
消顛狂若痔病若道有瘡若有膿出不斷如¶
是還報此語僧伽婆尸沙。若比丘一返媒嫁¶
人女僧伽婆尸沙。隨媒嫁多少說而了了一¶
一僧伽婆尸沙。若不了了偷蘭遮。若書¶
指印若現相來往說僧伽婆尸沙。若現相令¶
彼知僧伽婆尸沙。不知偷蘭遮。除二道說¶
身處處支節媒嫁者偷蘭遮。天女阿須羅女¶
龍女夜叉女餓鬼女畜生女能變形者黃門二¶
根媒嫁說而了了者偷蘭遮。若不了了突吉¶
羅。書指印現相令彼知偷蘭遮。不知者突吉
<pb:KR6k0009_T_003-0584a>¶
羅。若畜生不能變形媒嫁突吉羅。媒嫁男突¶
吉羅。若比丘來往媒嫁作媒嫁想僧伽婆尸¶
沙。媒嫁疑偷蘭遮。媒嫁作不媒嫁想偷蘭¶
遮。不媒嫁作媒嫁想偷蘭遮。不媒嫁疑偷蘭¶
遮。人女人女想媒嫁者僧伽婆尸沙。人女疑¶
偷蘭遮。人女作非人女想偷蘭遮。非人女¶
作人女想偷蘭遮。非人女疑偷蘭遮。若比丘¶
持他書往不看者突吉羅。若為白衣作餘¶
使突吉羅。比丘尼僧伽婆尸沙。式叉摩那沙¶
彌沙彌尼突吉羅。此是犯。不犯者。若男女先¶
已通而後離別還和合。若為父母疾患。若¶
繫閉在獄看書持往。若為信心精進優婆塞¶
病。若繫在獄看書持往。若為佛為法為僧¶
為塔。若為病比丘看書持往。如是無犯。無¶
犯者。最初未制戒。癡狂心亂痛惱所纏(五竟)。¶

佛在羅閱祇耆闍崛山中。爾時世尊聽諸¶
比丘作私房舍。時有曠野國比丘。聞世尊¶
聽諸比丘作私房舍。彼即私作大房舍。彼¶
作大房舍功力繁多。常行求索為務言。¶
與我工匠巧人。給我車乘并將車人。給我¶
材木竹草繩索。以比丘乞求繁多故。時諸¶
居士遙見比丘迴車遠避。或入諸里巷。或¶
入市肆。或自入舍。或低頭直去。不與比丘¶
相見。何以故。恐比丘有所求索故。時復有¶
一曠野比丘欲起房舍自斫樹。時彼樹神¶
多諸子孫。彼作是念。我今子孫多此樹我¶
所依止為我覆護。而此比丘斫截壞。我今¶
寧可打此比丘。彼鬼復護是念。我今不先¶
撿挍便打恐違道理。今寧可至世尊所以
<pb:KR6k0009_T_003-0584b>¶
此因緣具白世尊。若世尊有所教勅我當¶
奉行。念已即往世尊所。頭面禮足在一面¶
立。以上事具白世尊。世尊讚歎言。善哉。乃¶
能不打持戒比丘。若打獲罪無量。汝今速¶
往恒河水邊。有一大樹名曰娑羅。有神始¶
命終。汝可居止。時彼神頭面禮世尊足遶¶
三匝已即沒不現。時尊者摩訶迦葉。從摩竭¶
國將大比丘眾五百人俱。來至曠野城止¶
宿。明旦至時著衣持鉢入城乞食。行步端¶
嚴視瞻不邪屈伸俯仰與眾有異。時城中¶
諸居士遙見比丘便避。入里巷及入市肆¶
或自入舍或低頭直去。不與比丘相見。迦¶
葉見此事已便問一人言。此諸居士何故¶
見比丘各逃避不與相見耶。彼人言。迦¶
葉。世尊聽諸比丘作私房舍。乞求繁多以¶
是故諸人逃避耳。時迦葉聞此語已悵然不¶
樂。爾時世尊從羅閱城將諸比丘千二百¶
五十人詣曠野城。各敷座而坐。時迦葉往¶
世尊所頭面禮足在一面立。偏露右臂¶
胡跪合掌白佛言。向者入城乞食。見諸居¶
士遙見諸比丘各自逃避不與相見廣說¶
如上已。頭面禮足遶三匝而去出曠野城。¶
何以故。恐曠野諸比丘生瞋恚心。世尊¶
以此因緣集比丘僧。告言。我憶昔日。在此¶
羅閱祇耆闍崛山中時有一神來詣我所。¶
頭面禮足已在一面立白我言。世尊。聽曠¶
野比丘作私房舍多所乞求廣說如上。我¶
今問汝等。審爾私作房舍多所乞求不。答¶
言審爾。世尊以無數方便呵責諸比丘。汝
<pb:KR6k0009_T_003-0584c>¶
云何以我聽作私房舍而便作大房舍。多¶
所乞求非法而乞此物難受。呵責彼比丘¶
已告諸比丘。往昔此恒水側有一[彖/虫]髻梵¶
志。常居此水邊顏貌憔悴形體羸瘦。時我詣¶
彼與共相見問言。汝何以形體羸瘦顏貌憔¶
悴。彼即報我言。此河水中有一龍王名曰¶
摩尼犍大。自出其宮來至我所。以身遶¶
我頭覆我上。時我作是念。龍性暴急恐害¶
我命。我以此憂患致使形體羸瘦顏貌憔¶
悴耳。時我語彼梵志言。汝欲使此龍常在¶
水中不不出至汝所汝意佳不。梵志答言。¶
實欲使此龍不來至我所。我即問梵志。¶
彼龍有瓔珞不。梵志答言。頸下有好珠瓔¶
珞。佛語梵志若此龍出水來至汝所。時當¶
起迎語言。龍王且止。持汝頸下瓔珞¶
與我來。并為說偈。¶

#+BEGIN_VERSE
「　我今須如此
　頸下珠瓔珞¶
　汝以信樂心
　施我嚴好珠
#+END_VERSE
」¶

時彼梵志受我語已。後龍王從水中出至¶
梵志所。遙見即起往迎語言。止止龍王。願持¶
汝頸下珠與我。而說偈言。¶

#+BEGIN_VERSE
「　我今須如此
　頸下珠瓔珞¶
　汝以信樂心
　施我嚴好珠
#+END_VERSE
」¶

爾時龍王。復以偈報梵志言。¶

#+BEGIN_VERSE
「　我所致財寶
　緣由此珠故¶
　汝是乞求人
　不復來相見¶
　端正好淨潔
　索珠以驚我¶
　不復來相見
　何為與汝珠
#+END_VERSE
」¶

於是龍王即時還宮不復出。爾時世
<pb:KR6k0009_T_003-0585a>¶
尊即說偈言。¶

#+BEGIN_VERSE
「　多求人不愛
　過求致怨憎¶
　梵志求龍珠
　便不復相見
#+END_VERSE
」¶

汝等比丘當知。乃至畜生尚不憙人乞。而¶
況於人多求無厭而不憎惡。云何曠野比丘¶
癡人。私作大房舍多所乞索廣說如上已。¶
世尊復告諸比丘。吾昔一時在舍衛國祇樹¶
給孤獨園。時有一比丘來至我所頭面禮¶
足在一面坐。我慰勞問訊。汝曹住止安樂¶
不。不以乞食為苦耶。答我言。我等住止¶
安樂不以乞食為苦。我所住林間正患眾¶
鳥。於夜半後悲鳴相呼亂我定意以此為¶
患。佛告諸比丘言。欲令此鳥不復還林¶
止宿不耶。比丘白佛言。大德。我等實不欲¶
令此鳥還林止宿。佛告諸比丘。汝伺彼鳥¶
還林宿時語鳥言。與我兩翅來我今急須¶
用。比丘報言。爾時彼比丘受我教已。便伺¶
彼鳥還林宿時。夜欲過半至彼鳥所語¶
言。我今急須汝兩翅與我來。時諸鳥心自¶
念言。此比丘從我乃乞如是。即出林去更¶
不復還。¶

佛告諸比丘。汝等當知。乃至鳥獸猶尚不¶
憙乞索。況復於人多所求索而不憎惡。¶
曠野比丘癡人。私作大房舍多所求索廣¶
說如上已。¶

復告諸比丘。昔有族姓子名賴吒婆羅出¶
家為道。乃至父母家終不乞求。時父語賴¶
吒婆羅言。汝知不。我自省察希有人不從¶
我乞者。汝親是我子何不從我乞耶。時賴
<pb:KR6k0009_T_003-0585b>¶
吒婆羅為父說偈言。¶

#+BEGIN_VERSE
「　多求人不愛
　不得懷怨恨¶
　是故我不乞
　恐生增減故
#+END_VERSE
」¶

比丘當知。賴吒婆羅自於父家尚不¶
從乞。況汝等比丘乃在諸居士家多所求¶
索令彼不喜。¶

爾時世尊以無數方便呵責諸比丘。非時乞¶
求不歇乞求不正乞求。世尊無數方便稱讚¶
知時乞求柔軟乞求正乞求已。告諸比丘。¶
曠野比丘癡人。多種有漏處最初犯戒自今¶
已去與比丘結戒。集十句義乃至正法久¶
住。欲說戒者當如是說。若比丘自求作¶
屋無主自為己當應量作。是中量者長佛十二磔手內廣七磔手。當將比丘指授¶
處所。彼比丘當指示處所無難處無妨處。若¶
比丘有難處妨處自求作屋無主自為己。不¶
將比丘指授處所。若過量作者僧伽婆¶
尸沙。比丘義如上。自乞者彼處處乞索。屋者¶
房也。無主者彼無有人若一若兩若眾多。¶
自為己者自求索自為作也。應量者長佛十二磔手內廣七磔手。難處者有虎狼師子¶
諸惡獸下至蟻子。比丘若不為此諸虫¶
獸所惱。應修治平地若有石樹株荊棘¶
當使人掘出。若有陷溝坑陂池處當使¶
人填滿若畏水淹漬當豫設隄防。若地¶
為人所認當共斷。當無使他有語。是謂¶
難處。妨處者不通草車迴轉往來是謂¶
妨處彼比丘看無難處無妨處已。到僧中¶
脫革屣偏露右肩右膝著地合掌作如
<pb:KR6k0009_T_003-0585c>¶
是白。大德僧聽我某甲比丘。自乞作屋無主¶
自為己。我今從眾僧乞知無難無妨處。如¶
是再三。爾時眾僧當觀察。此比丘為可¶
信不。若可信即當聽使作。若不可信一¶
切眾僧應到彼處看。若眾僧不去遣僧中¶
可信者到彼處看。若彼處有難有妨處不¶
應與處分。若無難有妨處不應與處分。¶
有難處無妨處不應與處分。若無難無¶
妨處應與處分。應如是與。眾中應差堪能¶
作羯磨者。若上座若次座若誦律若不誦¶
律應作白。大德僧聽。某甲比丘自乞作屋¶
無主自為己。今從眾僧乞處分無難無妨¶
處。若僧時到僧忍聽當與某甲比丘處分¶
無妨無難處。白如是。大德僧聽。此某甲比¶
丘自求作屋無主自為己。從僧乞處分無¶
難無妨處。僧今與某甲比丘處分無難無妨¶
處。誰諸長老忍。僧與某甲比丘處分無難¶
無妨處者默然。誰不忍者說。僧已忍。與某¶
甲比丘處分無難無妨處竟。僧忍故默然¶
如是持。彼作房應知初安。若石若土¶
墼泥團乃至最後泥治訖是。若不被僧處¶
分過量有難有妨處。二僧伽婆尸沙二突吉¶
羅。僧不處分過量有難無妨處。二僧伽婆尸¶
沙一突吉羅。僧不處分過量無難有妨處。¶
二僧伽婆尸沙一突吉羅。僧不處分不過¶
量有難有妨處一僧伽婆尸沙二突吉羅。僧¶
不處分不過量有難無妨處一僧伽婆尸沙¶
一突吉羅。僧不處分不過量無難有妨處¶
一僧伽婆尸沙一突吉羅。僧處分過量有難
<pb:KR6k0009_T_003-0586a>¶
有妨處一僧伽婆尸沙二突吉羅。僧處分過¶
量有難無妨處一僧伽婆尸沙一突吉羅。僧¶
處分過量無難有妨處一僧伽婆尸沙一突吉¶
羅。僧處分不過量有難有妨處二突吉羅。僧¶
處分不過量有難無妨處一突吉羅。僧處分¶
不過量無難有妨處一突吉羅。¶
¶
。僧處分¶
過量無難無妨處一僧伽婆尸沙。若比丘僧¶
不處分過量有難有妨處。自作屋成者二僧¶
伽婆尸沙二突吉羅。作而不成二偷蘭遮二¶
突吉羅。若使他作成二僧伽婆尸沙二突吉¶
羅。作而不成二偷蘭遮二突吉羅。若為他作¶
屋成二偷蘭遮二突吉羅。作而不成四突吉¶
羅若作屋以繩拼地應量作者過量作¶
者犯。若比丘教人按繩墨作彼受教者言¶
如法作而過量彼受教者犯。彼教人案繩¶
墨作即如法作不還報作者犯。若教人案¶
繩墨作即如法作教者不問如法作不教者¶
犯。若僧不處分作不處分想僧伽婆尸沙。¶
若僧不處分疑偷蘭遮僧不處分作處分想偷¶
蘭遮。僧處分作不處分想偷蘭遮。僧處分¶
有疑偷蘭遮。過量亦如是。若有難有難想突¶
吉羅。有難疑突吉羅。若有難無難想突吉羅。¶
若無難有難想突吉羅。若無難疑突吉羅。妨¶
處亦如是。比丘尼偷蘭遮。式叉摩那沙彌沙¶
彌尼突吉羅。是謂為犯。不犯者。如量作。減¶
量作。僧處分作。無難處無妨處作。如法拼作。¶
若為僧作。為佛圖講堂草菴葉菴。若作小
<pb:KR6k0009_T_003-0586b>¶
容身屋。若作多人住屋。如是者不犯。不¶
犯者。最初未制戒。癡狂心亂痛惱所纏¶
(六竟)。¶

爾時世尊。在拘睒彌國瞿師羅園中。時優¶
填王。與尊者闡陀親友知識。語言。欲為汝¶
作屋隨意所好。何處有好地堪起房舍¶
住意作。報言大佳。爾時近拘睒彌城¶
有尼拘律神樹。多人往反象馬車乘止息其¶
下。時尊者闡陀往伐此樹作大屋。時諸居¶
士見皆譏嫌言。沙門釋子無有慚愧斷眾¶
生命。外自稱言我知正法。如是何有正¶
法。有如是好樹。多人往反象馬車乘止息¶
其下。而斫伐作大屋。時諸比丘聞。中有少¶
欲知足行頭陀樂學戒知慚愧者。嫌責闡¶
陀言。有如是好樹。多人往反象馬車乘止¶
息其下。云何斫伐作大屋。爾時諸比丘呵責¶
已。往世尊所頭面禮足在一面坐。以此因¶
緣具白世尊。世尊爾時以此因緣集諸比¶
丘。知而故問闡陀。汝審爾不。答曰實爾。¶
世尊以無數方便呵責。汝所為非。非威儀¶
非沙門法非淨行非隨順行。所不應為。¶
有如是好樹。多人往返象馬車乘止息其¶
下。云何斫伐作大屋。汝不應斫伐神樹。若¶
斫伐得突吉羅。世尊以無數方便訶責已。¶
告諸比丘。闡陀癡人。多種有漏處最初犯戒。¶
自今已去為諸比丘結戒。集十句義乃至¶
正法久住。欲說戒者當如是說。若比丘欲¶
作大房有主為己作。當將餘比丘往指授¶
處所。彼比丘應指授處所無難處無妨處。若
<pb:KR6k0009_T_003-0586c>¶
比丘有難處妨處作大房有主為己作。不¶
將餘比丘往看指授處所僧伽婆尸沙。比¶
丘義如上大者多用財物。。有主¶
者若一若二若眾多人。為己者自為己身作。¶
難處者師子虎狼熊羆下至蟻子。若比丘不¶
為彼所嬈者應平治地。若有樹株若有¶
石若有刺棘應除去。若有坑坎泥水應填¶
滿平治。若畏水應設隄防若有人識認¶
者應先斷了。是謂無難處。無妨處者中間¶
容草車迴轉是謂無妨處。彼比丘作無難¶
無妨處竟。應至僧中偏露右肩脫革屣¶
禮上座足胡跪合掌作如是白。大德僧聽。¶
我某甲比丘欲作大房有主自為己。今從¶
僧乞指授無難無妨處。如是第二第三說。眾僧應觀察彼人。為可信不。有智慧¶
不。若有信有智慧。即信彼應與羯磨。若¶
無信無智慧應舉眾往。若遣有信有智慧¶
者往指授處所。若彼處所有難有妨處不應¶
指授若有難無妨處亦不應指授若無難¶
有妨處亦不應指授。若無難無妨處應與¶
指授應作如是指授。眾中應差堪能羯磨¶
者。如上應作如是白。大德僧聽。此某甲比¶
丘欲作大房有主自為己。今從僧乞指授¶
無難無妨處。若僧時到僧忍聽。與某甲比丘¶
指授無難無妨處。白如是。大德僧聽。此某¶
甲比丘作大房有主自為己。從僧乞指授¶
無難無妨處。今僧與某甲比丘指授無難無¶
妨處。誰諸大德忍。僧與某甲比丘指授無¶
難無妨處者默然。誰不忍者說僧已忍。與
<pb:KR6k0009_T_003-0587a>¶
某甲比丘指授無難無妨處竟。僧忍默然故¶
是事如是持。彼作房者應知初安石安土¶
墼泥摶。是房竟者乃至泥治訖是也。若¶
僧不差指授有難有妨處一僧伽婆尸¶
沙二突吉羅。僧不處分有難無妨處一僧伽¶
婆尸沙一突吉羅。僧不處分無難有妨處一¶
僧伽婆尸沙一突吉羅。僧處分有難有妨處¶
二突吉羅。僧處分有難無妨處一突吉羅。僧¶
處分無難有妨處一突吉羅。僧不處分無難¶
無妨處一僧伽婆尸沙。若比丘僧不處分¶
有難有妨處。起大房有主自為己作竟¶
一僧伽婆尸沙二突吉羅。作而不成者一偷¶
蘭遮二突吉羅。若教人作成者一僧伽婆尸¶
沙二突吉羅。作而不成者一偷蘭遮二突吉¶
羅。為他起房竟者一偷蘭遮二突吉羅。作而¶
不竟者三突吉羅。僧不處分作不處分想僧¶
伽婆尸沙。僧不處分生疑偷蘭遮。僧不處分¶
作處分想偷蘭遮。僧處分作不處分想偷蘭¶
遮。僧處分生疑偷蘭遮。有難有難想有妨有¶
妨想各五句亦如是。比丘尼偷蘭遮。式叉摩¶
那沙彌沙彌尼突吉羅。是謂為犯不犯者。僧¶
處分無難處無妨處作。為僧為佛圖講堂草¶
庵葉庵小容身屋。為多人作屋不犯。不犯¶
者。最初未制戒。癡狂心亂痛惱所纏(七竟)。¶

爾時佛在羅閱祇耆闍崛山中。時尊者沓¶
婆摩羅子得阿羅漢。在靜處思惟心自念言。¶
此身不牢固我今當以何方便求牢固法¶
耶。復作是念我今宜可以力供養分僧臥¶
具差次受請飯食耶。時沓婆摩羅子晡時從
<pb:KR6k0009_T_003-0587b>¶
靜處起。整衣服往至世尊所。頭面禮足在¶
一面坐。白世尊言。我向在靜處心作是¶
念。是身不牢固以何方便求牢固法。我今¶
寧可以力供養分僧臥具及差次受請飯食¶
耶。世尊告諸比丘。差沓婆摩羅子分僧臥¶
具及差次受請飯食。白二羯磨。眾中應差¶
堪能羯磨者如上如是白。大德僧聽。若僧¶
時到僧忍聽。差沓婆摩羅子分僧臥具差¶
次受請飯食。白如是。大德僧聽。僧今差沓¶
婆摩羅子分僧臥具差次受請飯食。誰諸長¶
老忍。僧差沓婆摩羅子分僧臥具及差次¶
受請飯食者默然。誰不忍者說。僧已忍。差¶
沓婆摩羅子分僧臥具差次受請飯食竟。僧¶
忍默然故如是持。時尊者沓婆摩羅¶
子。即為僧分臥具。同意者共同。阿練若阿練¶
若共同。乞食乞食共同。納衣納衣共同。不作¶
餘食法不作餘食法共同。一處坐一處坐¶
共同。一摶食一摶食共同。塚間坐塚間坐共¶
同。露坐露坐共同。樹下坐樹下坐共同。常坐¶
常坐共同。隨坐隨坐共同。三衣三衣共同。¶
唄匿唄匿共同。多聞多聞共同。法師法師共¶
同。持律持律共同。坐禪坐禪共同。時羅閱祇¶
有客比丘來。沓婆摩羅子即隨次第所應¶
得臥具分與。時有一長老比丘向暮上耆¶
闍崛山。時尊者沓婆摩羅子手出火光與¶
分臥具語言。此是房此是繩床是木床是大¶
小蓐是臥枕是地敷是唾壺是盛小便器此是¶
大便處此是淨地此是不淨地。時世尊讚言。¶
我弟子中分僧臥具者沓婆摩羅子最為第
<pb:KR6k0009_T_003-0587c>¶
一。時有慈地比丘來至羅閱城中。時沓婆摩¶
羅子為客比丘分臥具隨上座次第隨¶
應得處與。時彼慈地比丘眾中下座得惡房¶
惡臥具。便生[真/心]恚言。沓婆摩羅子有愛隨¶
所憙者與好房好臥具。不愛者與惡房惡¶
臥具。不愛我等故與我惡房惡臥具。眾僧¶
云何乃差如此有愛者分僧臥具也。時尊¶
者沓婆摩羅子。夜過已明日差僧受請飯食。¶
時羅閱城中有檀越。常為僧一年再作肥¶
美飲食。時慈地比丘被差次至其家。彼檀越¶
聞慈地比丘次來受食。便於門外敷弊坐¶
具施設惡食。時慈地比丘得此惡食倍復¶
[真/心]恚言。沓婆摩羅子有愛隨所憙者與好¶
房好臥具。所不憙者與惡房惡臥具。不愛¶
我等故與惡房惡臥具。今日以不愛我等¶
故復差與惡食。云何眾僧乃差如是有愛¶
比丘為僧分臥具差次受請也。時羅閱城¶
中有一比丘尼名曰慈。是慈地比丘妹。聞¶
慈地比丘來至羅閱城中。即至慈地比丘所。¶
在前立問訊。遠行勞耶不疲極耶。作如是¶
善言問訊。時慈地比丘默然不答。比丘尼¶
言。大德。我有何過而不見答。彼答言。何¶
須與汝語。為沓婆摩羅子觸嬈我而不能¶
助我。比丘尼言。欲使我作何等方便。令沓¶
婆摩羅子不觸嬈大慈。慈地比丘言。汝伺¶
佛比丘僧會時。便往眾中作如是言。大德。¶
此非善非宜非好不隨順所不應不合¶
時。我本所憑無有恐懼憂惱。云何今日更¶
生怖懼憂惱。云何水中生火。此沓婆摩羅子
<pb:KR6k0009_T_003-0588a>¶
乃來犯我。眾僧即應和合為作滅擯。如是¶
便不來嬈我。比丘尼言。此有何難便可作¶
之。時慈比丘尼往至僧中如上所說。¶
《四分律》卷第三¶

